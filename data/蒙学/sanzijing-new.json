[
  {
    "id": "sanzijing-new#1",
    "title": "三字经",
    "author": "王应麟",
    "content": "人之初，性本善，性相近，习相远。\n茍不教，性乃迁，教之道，贵以专。\n昔孟母，择邻处，子不学，断机杼。\n窦燕山，有义方，教五子，名俱扬。\n养不教，父之过，教不严，师之惰。\n子不学，非所宜，幼不学，老何为？\n玉不琢，不成器，人不学，不知义。\n为人子，方少时，亲师友，习礼仪。\n香九龄，能温席，孝于亲，所当执。\n融四岁，能让梨，弟于长，宜先知。\n首孝弟，次见闻，知某数，识某文。\n一而十，十而百，百而千，千而万。\n三才者，天地人，三光者，日月星。\n三纲者，君臣义，父子亲，夫妇顺。\n曰春夏，曰秋冬，此四时，运不穷。\n曰南北，曰西东，此四方，应乎中。\n曰水火，木金土，此五行，本乎数。\n十干者，甲至癸，十二支，子至亥。\n曰黄道，日所躔，曰赤道，当中权。\n赤道下，温暖极，我中华，在东北。\n寒燠均，霜露改，右高原，左大海。\n曰江河，曰淮济，此四渎，水之纪。\n曰岱华，嵩恒衡，此五岳，山之名。\n古九州，今改制，称行省，三十五。\n曰士农，曰工商，此四民，国之良。\n地所生，有草木，此植物，遍水陆。\n有虫鱼，有鸟兽，此动物，能飞走。\n稻粱菽，麦黍稷，此六谷，人所食。\n马牛羊，鸡犬豕，此六畜，人所饲。\n曰喜怒，曰哀惧，爱恶欲，七情具。\n曰仁义，礼智信，此五常，不容紊。\n青赤黄，及白黑，此五色，目所识。\n酸甘甘，及辛咸，此五味，口所含。\n膻焦香，及腥朽，此五臭，鼻所嗅。\n宫商角，及征羽，此五音，耳所取。\n匏土革，木石金，与丝竹，乃八音。\n曰平上，曰去入，此四声，宜调叶。\n九族者，序宗亲，高曾祖，父而身。\n身而子，子而孙，自子孙，至曾玄。\n五伦者，始夫妇，父子先，君臣后。\n次兄弟，及朋友，当顺叙，勿违背。\n有伯叔，有舅甥，婿妇翁，三党名。\n凡训蒙，须讲究，详训故，明句读。\n礼乐射，御书数，古六艺，今不具。\n帷书学，人共遵，既识字，讲说文。\n有古文，大小篆，隶草继，不可乱。\n若广学，惧其繁，但略说，能知源。\n为学者，必有初，小学终，至四书。\n论语者，二十篇，群弟子，记善言。\n孟子者，七篇止，辨王载，说仁义。\n中庸者，子思笔，中不偏，庸不易。\n大学者，乃曾子，自修齐，至治平。\n此二篇，在礼记，今单行，至治平。\n四书通，孝经熟，如六经，始可读。\n六经者，统儒术，文作周，孔子述。\n易诗书，礼春秋，乐经亡，余可求。\n有连山，有归藏，有周易，三易详。\n有典谟，有训诰，有誓命，书之奥。\n有国风，有雅颂，号四诗，当讽诵。\n周礼者，箸六官，仪礼者，十七篇。\n大小戴，集礼记，述圣言，礼法备。\n王迹息，春秋作，寓褒贬，别善恶。\n王传者，有公羊，有左氏，有谷梁。\n尔雅者，善辨言，求经训，此莫先。\n古圣著，先贤传，注疏备，十三经。\n左传外，有国语，合群经，数十五。\n经既明，方读子，撮其要，记其事。\n古九流，多亡佚，取五种，修文质。\n五子者，有荀扬，文中子，及老庄。\n经子通，读诸史，考世系，知终始。\n自羲农，至黄帝，号三皇，在上世。\n尧舜兴，禅尊位，号唐虞，为二帝。\n夏有禹，商有汤，周文武，称三王。\n夏传子，家天下，四百载，迁夏社。\n汤伐夏，国号商，六百载，至纣亡。\n周武王，始诛纣，八百载，最长久。\n周共和，始纪年，历宣幽，遂东迁。\n周道衰，王纳坠，逞士戈，尚游说。\n始春秋，终战国，五霸强，七雄出。\n蠃秦氏，始兼并，传二世，楚汉争。\n高祖兴，汉业建，至孝平，王莽篡。\n先武兴，为东汉，四百年，终于献。\n魏蜀吴，争汉鼎，号三国，迄两晋。\n宋齐继，梁陈承，为南朝，都金陵。\n北元魏，分东西，宇文周，与高齐。\n迨至隋，一土宇，不再传，失统绪。\n唐高祖，起义师，除隋乱，创国基。\n二十传，三百载，梁灭之，国乃改。\n梁唐晋，及汉周，称五代，皆有由。\n赵宋兴，受周祥，十八传，南北混。\n辽兴金，皆夷裔，元灭之，绝宋世。\n莅中国，兼戎狄，九十年，返沙碛。\n太祖兴，称大明，纪洪武，都金陵。\n迨成祖，迁宛平，十六世，至崇祯。\n权阉肆，流寇起，自成入，神器毁。\n清太祖，兴辽东，金之后，受明封。\n至世祖，乃大同，十二世，清祚终。\n凡正史，廿四部，益以清，成廿五。\n史虽繁，读有次，史记一，汉书二。\n后汉三，国志四，此四史，最精致。\n先四史，兼证经，参通鉴，约而精。\n历代事，全在兹，载治乱，知兴衰。\n读史者，考实录，通古今，若亲目。\n汉贾董，及许郑，皆经师，能述圣。\n宋周程，张朱陆，明王氏，皆道学。\n屈原赋，本风人，逮邹枚，暨卿云。\n韩与柳，并文雄，李若杜，为诗宗。\n凡学者，宜兼通，翼圣教，振民风。\n口而诵，心而帷，朝于斯，夕于斯。\n昔仲尼，师项橐，古圣贤，尚勤学。\n赵中令，读鲁论，彼既仕，学且勤。\n披薄编，削竹简，彼无书，且知勉。\n头悬梁，锥刺股，彼不教，自勤苦。\n如囊萤，如映雪，家虽贫，学不辍。\n如负薪，如挂角，身虽劳，犹苦卓。\n苏明允，二十七，始发愤，读书籍。\n彼既老，犹悔迟，尔小生，宜早思。\n若荀卿，年五十，游稷下，习儒业。\n彼既成，众称异，尔小生，宜立志。\n莹八岁，能咏诗，泌七岁，能赋棋。\n彼颖悟，人称奇，尔幼学，当效之。\n蔡文姬，能辩琴，谢道韫，能咏吟。\n彼女子，且聪敏，尔男子，当自警。\n唐刘晏，方七岁，举神童，作正字。\n彼虽幼，身已仕，尔细学，勉而致。\n犬守夜，鸡司晨，茍不学，曷为人？\n蚕吐丝，蜂酿蜜，人不学，不如物。\n幼习业，壮致身，上匡国，下利民。\n扬名声，显父母，光于前，裕于后。\n人遗子，金满籯，我教子，帷一经。\n勤有功，戏无益，戒之哉，宜勉力。"
  }
]