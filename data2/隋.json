[
  {
    "id": "sui#1",
    "title": "紫骝马歌辞 其三",
    "author": "",
    "content": "十五从军征，八十始得归。道逢乡里人，家中有阿谁。"
  },
  {
    "id": "sui#2",
    "title": "碧玉歌 其二",
    "author": "",
    "content": "碧玉小家女，不敢攀贵德。感郎千金意，惭无倾城色。"
  },
  {
    "id": "sui#3",
    "title": "企喻歌 其一",
    "author": "",
    "content": "男儿欲作健，结伴不须多。鹞子经天飞，群雀两向波。"
  },
  {
    "id": "sui#4",
    "title": "企喻歌 其四",
    "author": "",
    "content": "男儿可怜虫，出门怀死忧。尸丧狭谷中，白骨无人收。"
  },
  {
    "id": "sui#5",
    "title": "西乌夜飞 其一",
    "author": "",
    "content": "日从东方出，团团鸡子黄。夫妇恩情重，怜欢故在傍。"
  },
  {
    "id": "sui#6",
    "title": "西乌夜飞 其四",
    "author": "",
    "content": "阳春二三月，诸花尽芳盛。持底唤欢来，花笑莺歌咏。"
  },
  {
    "id": "sui#7",
    "title": "折杨柳歌辞 其五",
    "author": "",
    "content": "健儿须快马，快马须健儿。䟤跋黄尘下，然后别雄雌。"
  },
  {
    "id": "sui#8",
    "title": "幽州马客吟歌辞 其一",
    "author": "",
    "content": "快马常苦瘦，剿儿常苦贫。黄禾起羸马，有钱始作人。"
  },
  {
    "id": "sui#9",
    "title": "读曲歌八十九首 其八十一",
    "author": "",
    "content": "一夕就郎宿，通夜语不息。黄蘖万里路，道苦真无极。"
  },
  {
    "id": "sui#10",
    "title": "读曲歌八十九首 其二十九",
    "author": "",
    "content": "奈何许。石阙生口中。衔碑不得语。"
  },
  {
    "id": "sui#11",
    "title": "读曲歌八十九首 其四十七",
    "author": "",
    "content": "思欢不得来，抱被空中语。月没星不亮，持底明侬绪。"
  },
  {
    "id": "sui#12",
    "title": "读曲歌八十九首 其十五",
    "author": "",
    "content": "柳树得春风，一低复一昂。谁能空相忆，独眠度三阳。"
  },
  {
    "id": "sui#13",
    "title": "读曲歌八十九首 其八十二",
    "author": "",
    "content": "登店卖三葛，郎来买丈馀。合匹与郎去，谁解断粗疏。"
  },
  {
    "id": "sui#14",
    "title": "读曲歌八十九首 其十六",
    "author": "",
    "content": "折杨柳。百鸟园林啼。道欢不离口。"
  },
  {
    "id": "sui#15",
    "title": "敕勒歌",
    "author": "",
    "content": "敕勒川。阴山下。天似穹庐。笼盖四野。天苍苍。野茫茫。风吹草低见牛羊。"
  },
  {
    "id": "sui#16",
    "title": "琅琊王歌辞 其一",
    "author": "",
    "content": "新买五尺刀，悬著中梁柱。一日三摩娑，剧于十五女。"
  },
  {
    "id": "sui#17",
    "title": "白马篇",
    "author": "杨广",
    "content": "白马金贝装，横行辽水傍。问是谁家子，宿卫羽林郎。文犀六属铠，宝剑七星光。山虚弓响彻，地迥角声长。宛河推勇气，陇蜀擅威强。轮台受降虏，高阙剪名王。射熊入飞观，校猎下长杨。英名欺卫霍，智策蔑平良。岛夷时失礼，卉服犯边疆。征兵集蓟北，轻骑出渔阳。进军随日晕，挑战逐星芒。阵移龙势动，营开虎翼张。冲冠入死地，攘臂越金汤。尘飞战鼓急，风交征旆扬。转斗平华地，追奔扫大方。本持身许国，况复武功彰。会令千载后，流誉满旗常。"
  },
  {
    "id": "sui#18",
    "title": "陇头流水歌 其一",
    "author": "",
    "content": "陇头流水，流离西下。念吾一身，飘然旷野。"
  },
  {
    "id": "sui#19",
    "title": "五音曲 其五 羽引",
    "author": "",
    "content": "玄英纪运。冬冰折。物为音本。和且悦。穷高测深。长无绝。"
  },
  {
    "id": "sui#20",
    "title": "五音曲 其一 角引",
    "author": "",
    "content": "萌生触发。岁在春。咸池始奏。德尚仁。惉懘以息。和且均。"
  },
  {
    "id": "sui#21",
    "title": "五音曲 其三 宫引",
    "author": "",
    "content": "八音资始。君五声。兴此和乐。感百精。优游律吕。被咸英。"
  },
  {
    "id": "sui#22",
    "title": "五音曲 其四 商引",
    "author": "",
    "content": "司秋纪兑。奏西音。激扬钟石。和瑟琴。风流福被。乐愔愔。"
  },
  {
    "id": "sui#23",
    "title": "五音曲 其二 征引",
    "author": "",
    "content": "执衡司事。宅离方。滔滔夏日。火德昌。八音备举。乐无疆。"
  },
  {
    "id": "sui#24",
    "title": "折杨柳歌辞 其四",
    "author": "",
    "content": "遥看孟津河，杨柳郁婆娑。我是虏家儿，不解汉儿歌。"
  },
  {
    "id": "sui#25",
    "title": "石城乐 其五",
    "author": "",
    "content": "闻欢远行去，相送方山亭。风吹黄蘖藩，恶闻苦篱声。"
  },
  {
    "id": "sui#26",
    "title": "华山畿二十五首 其七",
    "author": "",
    "content": "啼著曙。泪落枕将浮。身沉被流去。"
  },
  {
    "id": "sui#27",
    "title": "华山畿二十五首 其一",
    "author": "",
    "content": "华山畿。君既为侬死。独活为谁施。欢若见怜时。棺木为侬开。"
  },
  {
    "id": "sui#28",
    "title": "华山畿二十五首 其二十",
    "author": "",
    "content": "奈何许。天下人何限。慊慊只为汝。"
  },
  {
    "id": "sui#29",
    "title": "读曲歌八十九首 其二十一",
    "author": "",
    "content": "逋发不可料。憔悴为谁睹。欲知相忆时。但看裙带缓几许。"
  },
  {
    "id": "sui#30",
    "title": "读曲歌八十九首 其五十五",
    "author": "",
    "content": "打杀长鸣鸡。弹去乌臼鸟。愿得连冥不复曙。一年都一晓。"
  },
  {
    "id": "sui#31",
    "title": "襄阳乐 其七",
    "author": "",
    "content": "女萝自微薄，寄托长松表。何惜负霜死，贵得相缠绕。"
  },
  {
    "id": "sui#32",
    "title": "作蚕丝 其二",
    "author": "",
    "content": "春蚕不应老，昼夜常怀丝。何惜微躯尽，缠绵自有时。"
  },
  {
    "id": "sui#33",
    "title": "乌夜啼 其一",
    "author": "",
    "content": "歌舞诸少年，娉婷无穜迹。菖蒲花可怜，闻名不曾识。"
  },
  {
    "id": "sui#34",
    "title": "石城乐 其一",
    "author": "",
    "content": "生长石城下，开窗对城楼。城中诸少年，出入见依投。"
  },
  {
    "id": "sui#35",
    "title": "杨叛儿 其二",
    "author": "",
    "content": "暂出白门前，杨柳可藏乌。郎作沈水香，侬作博山炉。"
  },
  {
    "id": "sui#36",
    "title": "襄阳乐 其一",
    "author": "",
    "content": "朝发襄阳城，暮至大堤宿。大堤诸女儿，花艳惊郎目。"
  },
  {
    "id": "sui#37",
    "title": "苏小小歌",
    "author": "",
    "content": "妾乘油壁车，郎骑青骢马。何处结同心，西陵松柏下。"
  },
  {
    "id": "sui#38",
    "title": "人日思归诗",
    "author": "薛道衡",
    "content": "入春才七日，离家已二年。人归落雁后，思发在花前。"
  },
  {
    "id": "sui#39",
    "title": "广平百姓为李波小妹语",
    "author": "",
    "content": "李波小妹字雍容。褰裙逐马如卷蓬。左射右射必叠双。妇女尚如此。男子那可逢。"
  },
  {
    "id": "sui#40",
    "title": "送别诗",
    "author": "",
    "content": "杨柳青青著地垂，杨花漫漫搅天飞。柳条折尽花飞尽，借问行人归不归。"
  },
  {
    "id": "sui#41",
    "title": "炀帝幸江南时闻民歌",
    "author": "",
    "content": "我儿征辽东，饿死青山下。今我挽龙舟，又困随堤道。方今天下饥，路粮无些小。前去三千程，此身安可保。寒骨枕荒沙，幽魂泣烟草。悲损门内妻，望断吾家老。安得义男儿，焚此无主尸。引其孤魂回，负其白骨归。"
  },
  {
    "id": "sui#42",
    "title": "别宋常侍诗",
    "author": "尹式",
    "content": "游人杜陵北，送客汉川东。无论去与住，俱是一飘蓬。秋鬓含霜白，衰颜倚酒红。别有相思处，啼乌杂夜风。"
  },
  {
    "id": "sui#43",
    "title": "赋得岩穴无结构诗",
    "author": "王申礼",
    "content": "岩间无结构，谷处极幽寻。叶落秋巢迥，云生石路深。早梅香野径，清涧响丘琴。独有栖迟客，留连芳杜心。"
  },
  {
    "id": "sui#44",
    "title": "别周记室诗",
    "author": "王胄",
    "content": "五里徘徊鹤，三声断绝猿。何言俱失路，相对泣离樽。别意凄无已，当歌寂不喧。贫交欲有赠，掩涕竟无言。"
  },
  {
    "id": "sui#45",
    "title": "从军行",
    "author": "卢思道",
    "content": "朔方烽火照甘泉。长安飞将出祁连。犀渠玉剑良家子。白马金羁侠少年。平明偃月屯右地。薄暮鱼丽逐左贤。谷中石虎经衔箭。山上金人曾祭天。天涯一去无穷已。蓟门迢递三千里。朝见马岭黄沙合。夕望龙城阵云起。庭中奇树已堪攀。塞外征人殊未还。白雪初下天山外。浮云直上五原间。关山万里不可越。谁能坐对芳菲月。流水本自断人肠。坚冰旧来伤马骨。边庭节物与华异。冬霰秋霜春不歇。长风萧萧渡水来。归雁连连映天没。从军行。军行万里出龙庭。单于渭桥今已拜。将军何处觅功名。"
  },
  {
    "id": "sui#46",
    "title": "东归在路率尔成咏诗",
    "author": "孙万寿",
    "content": "学宦两无成，归心自不平。故乡尚千里，山秋猿夜鸣。人愁惨云色，客意惯风声。羁恨虽多绪，俱是一伤情。"
  },
  {
    "id": "sui#47",
    "title": "早发扬州还望乡邑诗",
    "author": "孙万寿",
    "content": "乡关不再见，怅望穷此晨。山烟蔽钟阜，水雾隐江津。洲渚敛寒色，杜若变芳春。无复归飞羽，空悲沙塞尘。"
  },
  {
    "id": "sui#48",
    "title": "山斋独坐赠薛内史诗二首 其一",
    "author": "杨素",
    "content": "居山四望阻，风云竟朝夕。深溪横古树，空岩卧幽石。日出远岫明，鸟散空林寂。兰庭动幽气，竹室生虚白。落花入户飞，细草当阶积。桂酒徒盈樽，故人不在席。日暮山之幽，临风望羽客。"
  },
  {
    "id": "sui#49",
    "title": "山斋独坐赠薛内史诗二首 其二",
    "author": "杨素",
    "content": "岩壑澄清景，景清岩壑深。白云飞暮色，绿水激清音。涧户散馀彩，山窗凝宿阴。花草共萦映，树石相陵临。独坐对陈榻，无客有鸣琴。寂寂幽山里，谁知无闷心。"
  },
  {
    "id": "sui#50",
    "title": "从军行",
    "author": "明馀庆",
    "content": "三边烽乱惊，十万且横行。风卷常山阵，笳喧细柳营。剑花寒不落，弓月晓逾明。会取淮南地，持作朔方城。"
  },
  {
    "id": "sui#51",
    "title": "入郴江诗",
    "author": "薛道衡",
    "content": "仗节遵严会，扬舲溯急流。征涂非白马，水势类黄牛。跳波鸣石碛，溅沫拥沙洲。岸回槎倒转，滩长船却浮。缘崖频断挽，挂壁屡移钩。还忆青丝骑，东方来上头。"
  },
  {
    "id": "sui#52",
    "title": "从驾天池应诏诗",
    "author": "薛道衡",
    "content": "上圣家寰字，威略振边陲。八维穷眺览，千里曳旌旗。驾鼋临碧海，控骥践瑶池。曲浦腾烟雾，深浪骇鲸螭。"
  },
  {
    "id": "sui#53",
    "title": "从驾幸晋阳诗",
    "author": "薛道衡",
    "content": "省方遵往册，游豫叶前经。金吾朝戒道，校尉晚巡营。重峦下飞骑，绝浦渡连旌。涧水寒逾咽，松风远更清。方观翠华反，簪笔上云亭。"
  },
  {
    "id": "sui#54",
    "title": "出塞二首和杨素 其一",
    "author": "薛道衡",
    "content": "高秋白露团，上将出长安。尘沙塞下暗，风月陇头寒。转蓬随马足，飞霜落剑端。凝云迷代郡，流水冻桑干。烽微桔槔远，桥峻辘轳难。从军多恶少，召募尽材官。伏堤时卧鼓，疑兵乍解鞍。柳城擒冒顿，长坂纳呼韩。受降今更筑，燕然已重刊。还嗤傅介子，辛苦刺楼兰。"
  },
  {
    "id": "sui#55",
    "title": "出塞二首和杨素 其二",
    "author": "薛道衡",
    "content": "边庭烽火惊，插羽夜征兵。少昊腾金气，文昌动将星。长驱鞮汗北，直指夫人城。绝漠三秋暮，穷阴万里生。寒夜哀笛曲，霜天断雁声。连旗下鹿塞，叠鼓向龙庭。妖云坠虏阵，晕月绕胡营。左贤皆顿颡，单于已系缨。绁马登玄阙，钩鲲临北溟。当知霍骠骑，高第起西京。"
  },
  {
    "id": "sui#56",
    "title": "岁穷应教诗",
    "author": "薛道衡",
    "content": "故年随夜尽，初春逐晓生。方验从军乐，饮至入西京。"
  },
  {
    "id": "sui#57",
    "title": "和许给事善心戏场转韵诗",
    "author": "薛道衡",
    "content": "京洛重新年，复属月轮圆。云间璧独转，空里镜孤悬。万方皆集会，百戏尽来前。临衢车不绝，夹道阁相连。惊鸿出洛水，翔鹤下伊川。艳质回风雪，笙歌韵管弦。佳丽俨成行，相携入戏场。衣类何平叔，人同张子房。高高城里髻，峨峨楼上妆。罗裙飞孔雀，绮带垂鸳鸯。月映班姬扇，风飘韩寿香。竟夕鱼负灯，彻夜龙衔烛。欢笑无穷已，歌咏还相续。羌笛陇头吟，胡舞龟兹曲。假面饰金银，盛服摇珠玉。宵深戏未阑，兢为人所难。卧驱飞玉勒，立骑转银鞍。纵横既跃剑，挥霍复跳丸。抑扬百兽舞，盘跚五禽戏。狻猊弄斑足，巨象垂长鼻。青羊跪复跳，白马回旋骑。忽睹罗浮起，俄看郁昌至。峰岭既崔嵬，林丛亦青翠。麋鹿下腾倚，猴猿或蹲跂。金徒列旧刻，玉律动新灰。甲荑垂陌柳，残花散苑梅。繁星渐寥落，斜月尚徘徊。王孙犹劳戏，公子未归来。共酌琼酥酒，同倾鹦鹉杯。普天逢圣日，兆庶喜康哉。"
  },
  {
    "id": "sui#58",
    "title": "咏苔纸诗",
    "author": "薛道衡",
    "content": "昔时应春色，引渌泛清流。今来承玉管，布字改银钩。"
  },
  {
    "id": "sui#59",
    "title": "奉和月夜听军乐应诏诗",
    "author": "薛道衡",
    "content": "旌门临古堞，徼道度深隍。月冷疑秋夜，山寒落夏霜。遥空澄暮色，清景散馀光。笳声喧陇水，鼓曲噪渔阳。沈郁兴神思，眺听发天章。嵩岱终难学，丘陵徒自强。"
  },
  {
    "id": "sui#60",
    "title": "奉和临渭源应诏诗",
    "author": "薛道衡",
    "content": "玄功复禹迹，至德去汤罗。玉关亭障远，金方水石多。八川兹一态，万里导长波。惊流注陆海，激浪象天河。鸾旗历岩谷，龙穴暂经过。西老陪游宴，南风起咏歌。庶品蒙仁泽，生灵穆太和。微臣惜暮景，愿驻鲁阳戈。"
  },
  {
    "id": "sui#61",
    "title": "昔昔盐",
    "author": "薛道衡",
    "content": "垂柳覆金堤，蘼芜叶复齐。水溢芙蓉沼，花飞桃李蹊。采桑秦氏女，织锦窦家妻。关山别荡子，风月守空闺。恒敛千金笑，长垂双玉啼。盘龙随镜隐，彩凤逐帷低。飞魂同夜鹊，倦寝忆晨鸡。暗牖悬蛛网，空梁落燕泥。前年过代北，今岁往辽西。一去无消息，那能惜马蹄。"
  },
  {
    "id": "sui#62",
    "title": "昭君辞",
    "author": "薛道衡",
    "content": "我本良家子，充选入椒庭。不蒙女史进，更失画师情。蛾眉非本质，蝉鬓改真形。专由妾命薄，误使君恩轻。啼沾渭桥路，叹别长安城。夜依寒草宿，朝逐转蓬征。却望关山迥，前瞻沙漠平。胡风带秋月，嘶马杂笳声。毛裘易罗绮，毡帐代金屏。自知莲脸歇，羞看菱镜明。钗落终应弃，髻解不须萦。何用单于重，讵假阏氏名。駃騠聊强食，筒酒未能倾。心随故乡断，愁逐塞云生。汉宫如有忆，为视旄头星。"
  },
  {
    "id": "sui#63",
    "title": "秋日游昆明池诗",
    "author": "薛道衡",
    "content": "灞陵因静退，灵沼暂徘徊。新船木兰楫，旧宇豫章材。荷心宜露泫，竹径重风来。鱼潜疑刻石，沙暗似沈灰。琴逢鹤欲舞，酒遇菊花开。羁心与秋兴，陶然寄一杯。"
  },
  {
    "id": "sui#64",
    "title": "重酬杨仆射山亭诗",
    "author": "薛道衡",
    "content": "寂寂无与晤，朝端去总戎。空庭聊步月，闲坐独临风。临风时太息，步月山泉侧。朝朝散霞彩，暮暮澄秋色。秋色遍皋兰，霞彩落云端。吹旌朔气冷，照剑日光寒。光寒塞草平，气冷咽笳声。将军献凯入，蔼蔼风云生。"
  },
  {
    "id": "sui#65",
    "title": "夏晚诗",
    "author": "薛道衡",
    "content": "流火稍西倾，夕影遍曾城。高天澄远色，秋气入蝉声。"
  },
  {
    "id": "sui#66",
    "title": "展敬上凤林寺诗",
    "author": "薛道衡",
    "content": "净土连幽谷，宝塔对危峰。林栖丹穴凤，地迩白沙龙。独岩楼迥出，复道阁相重。洞开朝雾敛，石湿晓云浓。高筱低云盖，风枝响和钟。檐阴翻细柳，涧影落长松。珠桂浮明月，莲座吐芙蓉。隐沦徒有意，心迹未相从。"
  },
  {
    "id": "sui#67",
    "title": "梅夏应教诗",
    "author": "薛道衡",
    "content": "长廊连紫殿，细雨应黄梅。浮云半空上，清吹隔池来。集凤桐花散，胜龟莲叶开。幸逢为善乐，频降济时才。"
  },
  {
    "id": "sui#68",
    "title": "敬酬杨仆射山斋独坐诗",
    "author": "薛道衡",
    "content": "相望山河近，相思朝夕劳。龙门竹箭急，华岳莲花高。岳高嶂重叠，鸟道风烟接。遥原树若荠，远水舟如叶。叶舟旦旦浮，惊波夜夜流。露寒洲渚白，月冷函关秋。秋夜清风发，弹琴即鉴月。虽非庄舄歌，吟咏常思越。"
  },
  {
    "id": "sui#69",
    "title": "渡北河诗",
    "author": "薛道衡",
    "content": "连旌映溆浦，叠鼓拂沙洲。桃花长新浪，竹箭下奔流。塞云临远舰，胡风入阵楼。剑拔蛟将出，骖惊鼋欲浮。雁书终立效，燕相果封侯。勿恨关河远，且宽边地愁。"
  },
  {
    "id": "sui#70",
    "title": "豫章行 其一",
    "author": "薛道衡",
    "content": "江南地远接闽瓯，山东英妙屡经游。前瞻叠障千重阻，却带惊湍万里流。枫叶朝飞向京洛，文鱼夜过历吴洲。君行远度茱萸岭，妾住长依明月楼。楼中愁思不开嚬，始复临窗望早春。鸳鸯水上萍初合，鸣鹤园中花并新。空忆常时角枕处，无复前日画眉人。照骨金环谁用许，见胆明镜自生尘。"
  },
  {
    "id": "sui#71",
    "title": "引谚",
    "author": "苏玄朗",
    "content": "天地之先，无根灵草。一意制度，产成至宝。"
  },
  {
    "id": "sui#72",
    "title": "乌夜啼 其二",
    "author": "",
    "content": "长樯铁鹿子，布帆阿那起。诧侬安在间，一去数千里。"
  },
  {
    "id": "sui#73",
    "title": "时人为檀道济歌",
    "author": "",
    "content": "可怜白浮鸠。枉杀檀江州。"
  },
  {
    "id": "sui#74",
    "title": "时人为檀道济歌",
    "author": "",
    "content": "生人作死别，荼毒当奈何。"
  },
  {
    "id": "sui#75",
    "title": "读曲歌",
    "author": "",
    "content": "死罪刘领军，误杀刘第四。"
  },
  {
    "id": "sui#76",
    "title": "刘敬叔引诗",
    "author": "",
    "content": "鸡山别飞响，雉涧和清音。"
  },
  {
    "id": "sui#77",
    "title": "民间为谢灵运谣",
    "author": "",
    "content": "四人挈衣裙，三人捉坐席。"
  },
  {
    "id": "sui#78",
    "title": "元嘉中魏地童谣",
    "author": "",
    "content": "轺车北来如穿雉。不意虏马饮江水。虏主北归石济死。虏欲渡江天不徙。"
  },
  {
    "id": "sui#79",
    "title": "臧质引童谣",
    "author": "",
    "content": "虏马渡江水，佛狸死卯年。"
  },
  {
    "id": "sui#80",
    "title": "元嘉末童谣",
    "author": "",
    "content": "钱唐出天子。"
  },
  {
    "id": "sui#81",
    "title": "民间为奚显度谣",
    "author": "",
    "content": "宁得建康压额。不能受奚度拍。"
  },
  {
    "id": "sui#82",
    "title": "泰始中童谣",
    "author": "",
    "content": "东城出天子。"
  },
  {
    "id": "sui#83",
    "title": "永光初谣言",
    "author": "",
    "content": "湘州出天子。"
  },
  {
    "id": "sui#84",
    "title": "元徽中童谣",
    "author": "",
    "content": "襄阳白铜蹄。郎杀荆州儿。"
  },
  {
    "id": "sui#85",
    "title": "东阳为释慧约谣",
    "author": "",
    "content": "少达妙理娄居士。"
  },
  {
    "id": "sui#86",
    "title": "时人为刘劭刘骏语",
    "author": "",
    "content": "遥望建康城，江水逆流萦。前见子杀父，后见弟杀兄。"
  },
  {
    "id": "sui#87",
    "title": "麦城俗谚",
    "author": "",
    "content": "东驴西磨。麦城自破。"
  },
  {
    "id": "sui#88",
    "title": "颜延之引谚",
    "author": "",
    "content": "富则盛。贫则病。"
  },
  {
    "id": "sui#89",
    "title": "清溪谚",
    "author": "",
    "content": "扬州青。是鬼营。"
  },
  {
    "id": "sui#90",
    "title": "释慧通引谚",
    "author": "",
    "content": "指南为北，自谓不惑。指西为东，自谓不蒙。"
  },
  {
    "id": "sui#91",
    "title": "时人为丁旿语",
    "author": "",
    "content": "勿跋扈。付丁旿。"
  },
  {
    "id": "sui#92",
    "title": "南豫州军士为王玄谟宗越语",
    "author": "",
    "content": "宁作五年徒，不逢王玄谟。玄谟犹尚可，宗越更杀我。"
  },
  {
    "id": "sui#93",
    "title": "鼓山俗语",
    "author": "",
    "content": "南彭北鼓。相去十五。"
  },
  {
    "id": "sui#94",
    "title": "京邑为何勖孟灵休语",
    "author": "",
    "content": "安成食。临汝饰。"
  },
  {
    "id": "sui#95",
    "title": "时人为王延之王僧虔语",
    "author": "",
    "content": "二王居平。不送不迎。"
  },
  {
    "id": "sui#96",
    "title": "京师为东安斗场二寺僧语",
    "author": "",
    "content": "斗场禅师窟，东安谈义林。"
  },
  {
    "id": "sui#97",
    "title": "时人为胡母颢语",
    "author": "",
    "content": "禾绢闭眼诺。胡母大张橐。"
  },
  {
    "id": "sui#98",
    "title": "百姓为袁粲褚彦回语",
    "author": "",
    "content": "可怜石头城。宁为袁粲死。不作褚渊生。"
  },
  {
    "id": "sui#99",
    "title": "齐宋以来民间语",
    "author": "",
    "content": "扰攘建武上。"
  },
  {
    "id": "sui#100",
    "title": "时人评八僧语",
    "author": "",
    "content": "生睿发天真，严观洼流得。慧义彭亨进，寇渊千默塞。"
  },
  {
    "id": "sui#101",
    "title": "时人为释道经慧静语",
    "author": "",
    "content": "洛下长大耳，东阿黑如墨。有问无不酬，有酬无不塞。"
  },
  {
    "id": "sui#102",
    "title": "碧玉歌 其一",
    "author": "",
    "content": "碧玉破瓜时，郎为情颠倒。芙蓉陵霜荣，秋容故尚好。"
  },
  {
    "id": "sui#103",
    "title": "华山畿二十五首 其二",
    "author": "",
    "content": "闻欢大养蚕，定得几许丝。所得何足言，奈何黑瘦为。"
  },
  {
    "id": "sui#104",
    "title": "华山畿二十五首 其三",
    "author": "",
    "content": "夜相思。投壶不得箭。忆欢作娇时。"
  },
  {
    "id": "sui#105",
    "title": "华山畿二十五首 其四",
    "author": "",
    "content": "开门枕水渚。三刀治一鱼。历乱伤杀汝。"
  },
  {
    "id": "sui#106",
    "title": "华山畿二十五首 其五",
    "author": "",
    "content": "未敢便相许。夜闻侬家论。不持侬与汝。"
  },
  {
    "id": "sui#107",
    "title": "华山畿二十五首 其六",
    "author": "",
    "content": "懊恼不堪止。上床解要绳。自经屏风里。"
  },
  {
    "id": "sui#108",
    "title": "华山畿二十五首 其八",
    "author": "",
    "content": "将懊恼。石阙昼夜题。碑泪常不燥。"
  },
  {
    "id": "sui#109",
    "title": "华山畿二十五首 其九",
    "author": "",
    "content": "别后常相思。顿书千丈阙。题碑无罢时。"
  },
  {
    "id": "sui#110",
    "title": "华山畿二十五首 其十",
    "author": "",
    "content": "奈何许。所欢不在间。娇笑向谁绪。"
  },
  {
    "id": "sui#111",
    "title": "华山畿二十五首 其十一",
    "author": "",
    "content": "隔津欢。牵牛语织女。离泪溢河汉。"
  },
  {
    "id": "sui#112",
    "title": "华山畿二十五首 其十二",
    "author": "",
    "content": "啼相忆。泪如漏刻水。昼夜流不息。"
  },
  {
    "id": "sui#113",
    "title": "华山畿二十五首 其十三",
    "author": "",
    "content": "著处多遇罗。的的往年少。艳情何能多。"
  },
  {
    "id": "sui#114",
    "title": "华山畿二十五首 其十四",
    "author": "",
    "content": "无故相然我。路绝行人断。夜夜故望汝。"
  },
  {
    "id": "sui#115",
    "title": "华山畿二十五首 其十五",
    "author": "",
    "content": "一坐复一起。黄昏人定后。许时不来已。"
  },
  {
    "id": "sui#116",
    "title": "华山畿二十五首 其十六",
    "author": "",
    "content": "摩可浓。巷巷相罗截。终当不置汝。"
  },
  {
    "id": "sui#117",
    "title": "华山畿二十五首 其十七",
    "author": "",
    "content": "不能久长离。中夜忆欢时。抱被空中啼。"
  },
  {
    "id": "sui#118",
    "title": "华山畿二十五首 其十八",
    "author": "",
    "content": "腹中如汤灌。肝肠寸寸断。教侬底聊赖。"
  },
  {
    "id": "sui#119",
    "title": "华山畿二十五首 其十九",
    "author": "",
    "content": "相送劳劳渚。长江不应满。是侬泪成许。"
  },
  {
    "id": "sui#120",
    "title": "华山畿二十五首 其二十一",
    "author": "",
    "content": "郎情难可道。欢行豆挟心。见荻多欲绕。"
  },
  {
    "id": "sui#121",
    "title": "华山畿二十五首 其二十二",
    "author": "",
    "content": "松上萝。愿君如行云。时时见经过。"
  },
  {
    "id": "sui#122",
    "title": "华山畿二十五首 其二十三",
    "author": "",
    "content": "夜相思。风吹窗帘动。言是所欢来。"
  },
  {
    "id": "sui#123",
    "title": "华山畿二十五首 其二十四",
    "author": "",
    "content": "长鸣鸡。谁知侬念汝。独向空中啼。"
  },
  {
    "id": "sui#124",
    "title": "华山畿二十五首 其二十五",
    "author": "",
    "content": "腹中如乱丝。愦愦适得去。愁毒已复来。"
  },
  {
    "id": "sui#125",
    "title": "读曲歌八十九首 其一",
    "author": "",
    "content": "花钗芙蓉髻，双鬓如浮云。春风不知著，好来动罗裙。"
  },
  {
    "id": "sui#126",
    "title": "读曲歌八十九首 其二",
    "author": "",
    "content": "念子情难有。已恶动罗裙。斩侬入怀不。"
  },
  {
    "id": "sui#127",
    "title": "读曲歌八十九首 其三",
    "author": "",
    "content": "红蓝与芙蓉，我色与欢敌。莫案石榴花，历乱听侬摘。"
  },
  {
    "id": "sui#128",
    "title": "读曲歌八十九首 其四",
    "author": "",
    "content": "千叶红芙蓉，照灼绿水边。馀花任郎摘，慎莫罢侬连。"
  },
  {
    "id": "sui#129",
    "title": "读曲歌八十九首 其五",
    "author": "",
    "content": "思欢久。不爱独枝莲。只惜同心藕。"
  },
  {
    "id": "sui#130",
    "title": "读曲歌八十九首 其六",
    "author": "",
    "content": "打坏木栖床，谁能坐相思。三更书石阙，忆子夜啼碑。"
  },
  {
    "id": "sui#131",
    "title": "读曲歌八十九首 其七",
    "author": "",
    "content": "奈何不可言。朝看莫牛迹。知是宿蹄痕。"
  },
  {
    "id": "sui#132",
    "title": "读曲歌八十九首 其八",
    "author": "",
    "content": "娑拖何处归，道逢播掿郎。口朱脱去尽，花钗复低昂。"
  },
  {
    "id": "sui#133",
    "title": "读曲歌八十九首 其九",
    "author": "",
    "content": "所欢子。莲从胸上度。刺忆庭欲死。"
  },
  {
    "id": "sui#134",
    "title": "读曲歌八十九首 其十",
    "author": "",
    "content": "揽裳踱。跣把丝织履。故交白足露。"
  },
  {
    "id": "sui#135",
    "title": "读曲歌八十九首 其十一",
    "author": "",
    "content": "上知所。所欢不见怜。憎状从前度。"
  },
  {
    "id": "sui#136",
    "title": "读曲歌八十九首 其十二",
    "author": "",
    "content": "思难忍。络罂语犹壶。倒写侬顿尽。"
  },
  {
    "id": "sui#137",
    "title": "读曲歌八十九首 其十三",
    "author": "",
    "content": "上树摘桐花，何悟枝枯燥。迢迢空中落，遂为梧子道。"
  },
  {
    "id": "sui#138",
    "title": "读曲歌八十九首 其十七",
    "author": "",
    "content": "縠衫两袖裂，花钗鬓边低。何处分别归，西上古馀啼。"
  },
  {
    "id": "sui#139",
    "title": "读曲歌八十九首 其十八",
    "author": "",
    "content": "所欢子。不与他人别。啼是忆郎耳。"
  },
  {
    "id": "sui#140",
    "title": "读曲歌八十九首 其十九",
    "author": "",
    "content": "披被树明灯，独思谁能忍。欲知长寒夜，兰灯倾壶尽。"
  },
  {
    "id": "sui#141",
    "title": "读曲歌八十九首 其二十",
    "author": "",
    "content": "坐起叹汝好。愿他甘丛香。倾筐入怀抱。"
  },
  {
    "id": "sui#142",
    "title": "读曲歌八十九首 其二十二",
    "author": "",
    "content": "忆欢不能食。徘徊三路间。因风觅消息。"
  },
  {
    "id": "sui#143",
    "title": "读曲歌八十九首 其二十三",
    "author": "",
    "content": "朝日光景开，从君良燕游。愿如卜者策，长与千岁龟。"
  },
  {
    "id": "sui#144",
    "title": "读曲歌八十九首 其二十四",
    "author": "",
    "content": "所欢子。问春花可怜。括插袮裆里。"
  },
  {
    "id": "sui#145",
    "title": "读曲歌八十九首 其二十五",
    "author": "",
    "content": "芳萱初生时，知是无忧草。双眉画未成，那能就郎抱。"
  },
  {
    "id": "sui#146",
    "title": "读曲歌八十九首 其二十六",
    "author": "",
    "content": "百花鲜。谁能怀春日。独入罗帐眠。"
  },
  {
    "id": "sui#147",
    "title": "读曲歌八十九首 其二十七",
    "author": "",
    "content": "闻欢得新侬。四支懊如垂。鸟散放行路。井中百翅不能飞。"
  },
  {
    "id": "sui#148",
    "title": "读曲歌八十九首 其二十八",
    "author": "",
    "content": "怜欢敢唤名，念欢不呼字。连唤欢复欢，两誓不相弃。"
  },
  {
    "id": "sui#149",
    "title": "读曲歌八十九首 其三十",
    "author": "",
    "content": "白门前。乌帽白帽来。白帽郎是侬。良不知乌帽郎是谁。"
  },
  {
    "id": "sui#150",
    "title": "读曲歌八十九首 其三十一",
    "author": "",
    "content": "初阳正二月，草木郁青青。蹑履步前园，时物感人情。"
  },
  {
    "id": "sui#151",
    "title": "读曲歌八十九首 其三十二",
    "author": "",
    "content": "青幡起御路，绿柳荫驰道。欢赠玉树筝，侬送千金宝。"
  },
  {
    "id": "sui#152",
    "title": "读曲歌八十九首 其三十三",
    "author": "",
    "content": "桃花落已尽，秋思犹未央。春风难期信，托情明月光。"
  },
  {
    "id": "sui#153",
    "title": "读曲歌八十九首 其三十四",
    "author": "",
    "content": "计约黄昏后，人断犹未来。闻欢开方局，已复将谁期。"
  },
  {
    "id": "sui#154",
    "title": "读曲歌八十九首 其三十五",
    "author": "",
    "content": "自从别郎后，卧宿头不举。飞龙落药店，骨出只为汝。"
  },
  {
    "id": "sui#155",
    "title": "读曲歌八十九首 其三十六",
    "author": "",
    "content": "日光没已尽，宿鸟纵横飞。徙倚望行云，躞蹀待郎归。"
  },
  {
    "id": "sui#156",
    "title": "读曲歌八十九首 其三十七",
    "author": "",
    "content": "百度不一回，千书信不归。春风吹杨柳，华艳空徘徊。"
  },
  {
    "id": "sui#157",
    "title": "读曲歌八十九首 其三十八",
    "author": "",
    "content": "音信阔弦朔，方悟千里遥。朝霜语白日，知我为欢消。"
  },
  {
    "id": "sui#158",
    "title": "读曲歌八十九首 其三十九",
    "author": "",
    "content": "合冥过藩来，向晓开门去。欢取身上好，不为侬作虑。"
  },
  {
    "id": "sui#159",
    "title": "读曲歌八十九首 其四十",
    "author": "",
    "content": "五鼓起开门，正见欢子度。何处宿行还，衣被有霜露。"
  },
  {
    "id": "sui#160",
    "title": "读曲歌八十九首 其四十一",
    "author": "",
    "content": "本自无此意，谁交郎举前。视侬转迈迈，不复来时言。"
  },
  {
    "id": "sui#161",
    "title": "读曲歌八十九首 其四十二",
    "author": "",
    "content": "自我别欢后，叹音不绝响。茱萸持捻泥，龛有杀子像。"
  },
  {
    "id": "sui#162",
    "title": "读曲歌八十九首 其四十三",
    "author": "",
    "content": "家贫近店肆，出入引长事。郎君不浮华，谁能呈实意。"
  },
  {
    "id": "sui#163",
    "title": "读曲歌八十九首 其四十四",
    "author": "",
    "content": "念日行不遇，道逢播掿郎。查灭衣服坏，白肉亦黯疮。"
  },
  {
    "id": "sui#164",
    "title": "读曲歌八十九首 其四十五",
    "author": "",
    "content": "歔欷暗中啼，斜日照帐里。无油何所苦，但使天明尔。"
  },
  {
    "id": "sui#165",
    "title": "读曲歌八十九首 其四十六",
    "author": "",
    "content": "黄丝咡素琴，泛弹弦不断。百弄任郎作，唯莫广陵散。"
  },
  {
    "id": "sui#166",
    "title": "读曲歌八十九首 其四十八",
    "author": "",
    "content": "诈我不出门，冥就他侬宿。鹿转方相头，丁倒欺人目。"
  },
  {
    "id": "sui#167",
    "title": "读曲歌八十九首 其四十九",
    "author": "",
    "content": "欢但且还去，遗信相参伺。契儿向高店，须臾侬自来。"
  },
  {
    "id": "sui#168",
    "title": "读曲歌八十九首 其五十",
    "author": "",
    "content": "欲行一过心，谁我道相怜。摘菊持饮酒，浮华著口边。"
  },
  {
    "id": "sui#169",
    "title": "读曲歌八十九首 其五十一",
    "author": "",
    "content": "语我不游行，常常走巷路。败桥语方相，欺侬那得度。"
  },
  {
    "id": "sui#170",
    "title": "读曲歌八十九首 其五十二",
    "author": "",
    "content": "阔面行负情，诈我言端的。画背作天图，子将负星历。"
  },
  {
    "id": "sui#171",
    "title": "读曲歌八十九首 其五十三",
    "author": "",
    "content": "君行负怜事，那得厚相于。麻纸语三葛，我薄汝粗疏。"
  },
  {
    "id": "sui#172",
    "title": "读曲歌八十九首 其五十四",
    "author": "",
    "content": "黄天不灭解，甲夜曙星出。漏刻无心肠，复令五更毕。"
  },
  {
    "id": "sui#173",
    "title": "读曲歌八十九首 其五十六",
    "author": "",
    "content": "空中人。住在高樯深合里。书信了不通。故使风往尔。"
  },
  {
    "id": "sui#174",
    "title": "读曲歌八十九首 其五十七",
    "author": "",
    "content": "侬心常慊慊，欢行由豫情。雾露隐芙蓉，见莲讵分明。"
  },
  {
    "id": "sui#175",
    "title": "读曲歌八十九首 其五十八",
    "author": "",
    "content": "非欢独慊慊，侬意亦驱驱。双灯俱时尽，奈许两无由。"
  },
  {
    "id": "sui#176",
    "title": "读曲歌八十九首 其五十九",
    "author": "",
    "content": "谁交强缠绵，常持罢作虑。作生隐藕叶，莲侬在何处。"
  },
  {
    "id": "sui#177",
    "title": "读曲歌八十九首 其六十",
    "author": "",
    "content": "相怜两乐事，黄作无趣怒。合散无黄连，此事复何苦。"
  },
  {
    "id": "sui#178",
    "title": "读曲歌八十九首 其六十一",
    "author": "",
    "content": "谁交强缠绵，常持罢作意。走马织悬帘，薄情奈当驶。"
  },
  {
    "id": "sui#179",
    "title": "读曲歌八十九首 其六十三",
    "author": "",
    "content": "百忆却欲噫，两眼常不燥。蕃师五鼓行，离侬何太早。"
  },
  {
    "id": "sui#180",
    "title": "读曲歌八十九首 其六十四",
    "author": "",
    "content": "含笑来向侬，一抱不能置。领后千里带，那顿谁多媚。"
  },
  {
    "id": "sui#181",
    "title": "读曲歌八十九首 其六十五",
    "author": "",
    "content": "欢相怜。今去何时来。裲裆别去年。不忍见分题。"
  },
  {
    "id": "sui#182",
    "title": "读曲歌八十九首 其六十六",
    "author": "",
    "content": "欢相怜。题心共饮血。流头入黄泉。分作两死计。"
  },
  {
    "id": "sui#183",
    "title": "读曲歌八十九首 其六十七",
    "author": "",
    "content": "娇笑来向侬，一抱不能已。湖燥芙蓉萎，莲汝藕欲死。"
  },
  {
    "id": "sui#184",
    "title": "读曲歌八十九首 其六十八",
    "author": "",
    "content": "欢心不相怜，慊苦竟何已。芙蓉腹里萎，莲汝从心起。"
  },
  {
    "id": "sui#185",
    "title": "读曲歌八十九首 其六十九",
    "author": "",
    "content": "下帷掩灯烛，明月照帐中。无油何所苦，但使天明侬。"
  },
  {
    "id": "sui#186",
    "title": "读曲歌八十九首 其七十",
    "author": "",
    "content": "执手与欢别，欲去情不忍。馀光照已藩，坐见离日尽。"
  },
  {
    "id": "sui#187",
    "title": "读曲歌八十九首 其七十一",
    "author": "",
    "content": "种莲长江边，藕生黄蘖浦。必得莲子时，流离经辛苦。"
  },
  {
    "id": "sui#188",
    "title": "读曲歌八十九首 其七十二",
    "author": "",
    "content": "人传我不虚，实情明把纳。芙蓉万层生，莲子信重沓。"
  },
  {
    "id": "sui#189",
    "title": "读曲歌八十九首 其七十三",
    "author": "",
    "content": "闻乖事难怀，况复临别离。伏龟语石板，方作千岁碑。"
  },
  {
    "id": "sui#190",
    "title": "读曲歌八十九首 其七十四",
    "author": "",
    "content": "钤荡与时竞，不得寻倾虑。春风扇芳条，常念花落去。"
  },
  {
    "id": "sui#191",
    "title": "读曲歌八十九首 其七十五",
    "author": "",
    "content": "坐倚无精魂，使我生百虑。方局十七道，期会是何处。"
  },
  {
    "id": "sui#192",
    "title": "读曲歌八十九首 其七十七",
    "author": "",
    "content": "十期九不果，常抱怀恨生。然灯不下炷，有油那得明。"
  },
  {
    "id": "sui#193",
    "title": "读曲歌八十九首 其七十八",
    "author": "",
    "content": "自从近日来，了不相寻博。竹帘裲裆题，知子心情薄。"
  },
  {
    "id": "sui#194",
    "title": "读曲歌八十九首 其七十九",
    "author": "",
    "content": "下帷灯火尽，朗月照怀里。无油何所苦，但今天明尔。"
  },
  {
    "id": "sui#195",
    "title": "读曲歌八十九首 其八十",
    "author": "",
    "content": "近日莲违期，不复寻博子。六筹翻双鱼，都成罢去已。"
  },
  {
    "id": "sui#196",
    "title": "读曲歌八十九首 其八十三",
    "author": "",
    "content": "侬亦粗经风。罢顿葛帐里。败许尘疏中。"
  },
  {
    "id": "sui#197",
    "title": "读曲歌八十九首 其八十四",
    "author": "",
    "content": "紫草生湖边，误落芙蓉里。色分都未获，空中染莲子。"
  },
  {
    "id": "sui#198",
    "title": "读曲歌八十九首 其八十五",
    "author": "",
    "content": "闺合断信使，的的两相忆。譬如水上影，分明不可得。"
  },
  {
    "id": "sui#199",
    "title": "读曲歌八十九首 其八十六",
    "author": "",
    "content": "逍遥待晓分，转侧听更鼓。明月不应停，特为相思苦。"
  },
  {
    "id": "sui#200",
    "title": "读曲歌八十九首 其八十七",
    "author": "",
    "content": "罢去四五年，相见论故情。杀荷不断藕，莲心已复生。"
  },
  {
    "id": "sui#201",
    "title": "读曲歌八十九首 其八十八",
    "author": "",
    "content": "辛苦一朝欢，须臾情易厌。行膝点芙蓉，深莲非骨念。"
  },
  {
    "id": "sui#202",
    "title": "读曲歌八十九首 其八十九",
    "author": "",
    "content": "慊苦忆侬欢，书作后非是。五果林中度，见花多忆子。"
  },
  {
    "id": "sui#203",
    "title": "石城乐 其二",
    "author": "",
    "content": "阳春百花生，摘插环髻前。捥指蹋忘愁，相与及盛年。"
  },
  {
    "id": "sui#204",
    "title": "石城乐 其三",
    "author": "",
    "content": "布帆百馀幅，环环在江津。执手双泪落，何时见欢还。"
  },
  {
    "id": "sui#205",
    "title": "石城乐 其四",
    "author": "",
    "content": "大艑载三千，渐水丈五馀。水高不得渡，与欢合生居。"
  },
  {
    "id": "sui#206",
    "title": "莫愁乐 其一",
    "author": "",
    "content": "莫愁在何处，莫愁石城西。艇子打两桨，催送莫愁来。"
  },
  {
    "id": "sui#207",
    "title": "莫愁乐 其二",
    "author": "",
    "content": "闻欢下扬州，相送楚山头。探手抱腰看，江水断不流。"
  },
  {
    "id": "sui#208",
    "title": "乌夜啼 其三",
    "author": "",
    "content": "辞家远行去，侬欢独离居。此日无啼音，裂帛作还书。"
  },
  {
    "id": "sui#209",
    "title": "乌夜啼 其四",
    "author": "",
    "content": "可怜乌臼鸟，强言知天曙。无故三更啼，欢子冒暗去。"
  },
  {
    "id": "sui#210",
    "title": "乌夜啼 其五",
    "author": "",
    "content": "乌生如欲飞，飞飞各自去。生离无安心，夜啼至天曙。"
  },
  {
    "id": "sui#211",
    "title": "乌夜啼 其六",
    "author": "",
    "content": "笼窗窗不开，荡户户不动。欢下葳蕤龠，交侬那得往。"
  },
  {
    "id": "sui#212",
    "title": "乌夜啼 其七",
    "author": "",
    "content": "远望千里烟，隐当在欢家。欲飞无两翅，当奈独思何。"
  },
  {
    "id": "sui#213",
    "title": "乌夜啼 其八",
    "author": "",
    "content": "巴陵三江口，芦荻齐如麻。执手与欢别，痛切当奈何。"
  },
  {
    "id": "sui#214",
    "title": "襄阳乐 其二",
    "author": "",
    "content": "上水郎担篙，下水摇双橹。四角龙子幡，环环江当柱。"
  },
  {
    "id": "sui#215",
    "title": "襄阳乐 其三",
    "author": "",
    "content": "江陵三千三，西塞陌中央。但问相随否，何计道里长。"
  },
  {
    "id": "sui#216",
    "title": "襄阳乐 其四",
    "author": "",
    "content": "人言襄阳乐，乐作非侬处。乘星冒风流，还侬扬州去。"
  },
  {
    "id": "sui#217",
    "title": "襄阳乐 其五",
    "author": "",
    "content": "烂漫女萝草，结曲绕长松。三春虽同色，岁寒非处侬。"
  },
  {
    "id": "sui#218",
    "title": "襄阳乐 其六",
    "author": "",
    "content": "扬州蒲锻环，百钱两三丛。不能买将还，空手揽抱侬。"
  },
  {
    "id": "sui#219",
    "title": "襄阳乐 其八",
    "author": "",
    "content": "恶见多情欢，罢侬不相语。莫作乌集林，忽如提侬去。"
  },
  {
    "id": "sui#220",
    "title": "寿阳乐 其一",
    "author": "",
    "content": "可怜八公山。在寿阳。别后莫相忘。"
  },
  {
    "id": "sui#221",
    "title": "寿阳乐 其二",
    "author": "",
    "content": "东台百馀尺。凌风云。别后不忘君。"
  },
  {
    "id": "sui#222",
    "title": "寿阳乐 其三",
    "author": "",
    "content": "梁长曲水流。明如镜。双林与郎照。"
  },
  {
    "id": "sui#223",
    "title": "寿阳乐 其四",
    "author": "",
    "content": "辞家远行去。空为君。明知岁月驶。"
  },
  {
    "id": "sui#224",
    "title": "寿阳乐 其五",
    "author": "",
    "content": "笼窗取凉风。弹素琴。一叹复一吟。"
  },
  {
    "id": "sui#225",
    "title": "寿阳乐 其六",
    "author": "",
    "content": "夜相思。望不来。人乐我独愁。"
  },
  {
    "id": "sui#226",
    "title": "寿阳乐 其七",
    "author": "",
    "content": "长淮何烂漫。路悠悠。得当乐忘忧。"
  },
  {
    "id": "sui#227",
    "title": "寿阳乐 其八",
    "author": "",
    "content": "上我长濑桥。望归路。秋风停欲度。"
  },
  {
    "id": "sui#228",
    "title": "寿阳乐 其九",
    "author": "",
    "content": "衔泪出伤门。寿阳去。必还当几载。"
  },
  {
    "id": "sui#229",
    "title": "西乌夜飞 其二",
    "author": "",
    "content": "暂请半日给，徙倚娘店前。目作宴瑱饱，腹作宛恼饥。"
  },
  {
    "id": "sui#230",
    "title": "西乌夜飞 其三",
    "author": "",
    "content": "我昨忆欢时，揽刀持自刺。自刺分应死，刀作杂楼僻。"
  },
  {
    "id": "sui#231",
    "title": "西乌夜飞 其五",
    "author": "",
    "content": "感郎崎岖情，不复自顾虑。臂绳双入结，遂成同心去。"
  },
  {
    "id": "sui#232",
    "title": "宋宗庙登歌八首 其一 北平府君歌",
    "author": "",
    "content": "绵绵遐绪，明昭载融。汉德未远，尧有遗风。于穆皇祖，永世克隆。本支惟庆，贻厥靡穷。"
  },
  {
    "id": "sui#233",
    "title": "宋宗庙登歌八首 其二 相国掾府君歌",
    "author": "",
    "content": "乃立清庙，清庙肃肃。乃备礼容，礼容穆穆。显允皇祖，昭是嗣服。锡兹繁祉，聿怀多福。"
  },
  {
    "id": "sui#234",
    "title": "宋宗庙登歌八首 其三 开封府君歌",
    "author": "",
    "content": "四县既序，箫管既举。堂献六瑚，庭万八羽。先王有典，克禋皇祖。不显洪烈，永介休祜。"
  },
  {
    "id": "sui#235",
    "title": "宋宗庙登歌八首 其四 武原府君歌",
    "author": "",
    "content": "钟鼓喤喤，威仪将将。温恭礼乐，致享曾皇。迈德垂仁，系轨重光。天命纯嘏，惠我无疆。"
  },
  {
    "id": "sui#236",
    "title": "宋宗庙登歌八首 其五 东安府君歌",
    "author": "",
    "content": "铄矣皇祖，帝度其心。永言配命，播兹徽音。思我茂猷，如玉如金。骏奔在陛，是鉴是歆。"
  },
  {
    "id": "sui#237",
    "title": "宋宗庙登歌八首 其六 孝皇帝歌",
    "author": "",
    "content": "烝哉孝皇，齐圣广渊。发祥诞庆，景祚自天。德敷金石，道被管弦。有命既集，徽风永宣。"
  },
  {
    "id": "sui#238",
    "title": "宋宗庙登歌八首 其七 高祖武皇帝歌",
    "author": "",
    "content": "惟天有命，眷求上哲。赫矣圣武，抚运桓扰。功并敷土，道均汝坟。止戈曰武，经纬称文。鸟龙失纪，云火代名。受终改物，作我宋京。至道惟王，大业有劭。降德兆民，升歌清庙。"
  },
  {
    "id": "sui#239",
    "title": "宋宗庙登歌八首 其八 七庙享神歌",
    "author": "",
    "content": "奕奕寝庙，奉璋在庭。笙龠既列，牺象既盈。黍稷匪芳，明祀惟馨。乐具礼充，洁羞荐诚。神之格思，介以休祯。济济群辟，永观厥成。"
  },
  {
    "id": "sui#240",
    "title": "宋泰始歌舞曲十二首 其二 圣祖颂",
    "author": "",
    "content": "圣祖惟高德，积勋代晋历。永建享鸿基，万古盛音册。睿文缵宸驭，广运崇帝声。衍德被仁祉，留化洽民灵。孝建缔孝业，允协天人谋。宇内齐政轨，宙表烛威流。钟管腾列圣，彝铭贲重猷。"
  },
  {
    "id": "sui#241",
    "title": "宋泰始歌舞曲十二首 其三 明君大雅",
    "author": "",
    "content": "明君应干数，扰乱绍颓基。民庆来苏日，国颂薰风诗。天步或暂艰，列蕃扇迷慝。庙胜敷九代，神谟洞七德。文教洗昏俗，武谊清祲埏。英勋冠帝则，万寿永齐天。"
  },
  {
    "id": "sui#242",
    "title": "宋泰始歌舞曲十二首 其五 天符颂",
    "author": "",
    "content": "天符革运，世诞英皇。在馆神炫，既壮龙骧。六钟集表，四纬骈光。于穆配天，永休厥祥。"
  },
  {
    "id": "sui#243",
    "title": "宋泰始歌舞曲十二首 其六 明德颂",
    "author": "",
    "content": "明德孚教，幽苻丽纪。山鼎见奇，醴液涵祉。鹓雏耀仪，驺虞游趾。福延亿祚，庆流万祀。"
  },
  {
    "id": "sui#244",
    "title": "宋泰始歌舞曲十二首 其七 帝图颂",
    "author": "",
    "content": "帝图凝远，瑞美昭宣。济流月镜，鹿毳霜鲜。甘露降和，花雪表年。孝德载衍，芳风永传。"
  },
  {
    "id": "sui#245",
    "title": "宋泰始歌舞曲十二首 其八 龙跃大雅",
    "author": "",
    "content": "龙跃戎府，玉耀蕃宫。岁淹豫野，玺属嫔中。江波澈映，石柏开文。观毓花蕊，楼凝景云。白乌三获，甘液再呈。嘉穟表沃，连理协成。德充动物，道积通神。宋业允大，灵瑞方臻。"
  },
  {
    "id": "sui#246",
    "title": "宋泰始歌舞曲十二首 其九 淮祥风",
    "author": "",
    "content": "淮祥应。贤彦生。翼赞中兴致太平。"
  },
  {
    "id": "sui#247",
    "title": "宋泰始歌舞曲十二首 其十 宋世大雅",
    "author": "",
    "content": "宋世宁，在泰始。醉酒欢，饱德喜。万国朝，上寿酒。帝同天，惟长久。"
  },
  {
    "id": "sui#248",
    "title": "宋泰始歌舞曲十二首 其十二 白纻篇大雅",
    "author": "",
    "content": "在心曰志发言诗，声成于文被管丝。手舞足蹈欣泰时，移风易俗王化基。琴角挥韵白云舒，箫韶协音神凤来。拊击和节咏在初，章曲乍毕情有馀。文同轨一道德行，国靖民和礼乐成。四县庭响美勋英，八列陛唱贵人声。舞饰丽华乐容工，罗裳映日袂随风。金翠列辉蕙麝丰，淑姿秀体允帝衷。"
  },
  {
    "id": "sui#249",
    "title": "宋凤凰衔书伎辞",
    "author": "",
    "content": "大宋兴隆膺灵符。凤鸟感和衔素书。嘉乐之美通玄虚。惟新济济迈唐虞。巍巍荡荡道有馀。"
  },
  {
    "id": "sui#250",
    "title": "青溪小姑歌二首 其一",
    "author": "",
    "content": "日暮风吹，叶落依枝。丹心寸意，愁君未知。"
  },
  {
    "id": "sui#251",
    "title": "青溪小姑歌二首 其二",
    "author": "",
    "content": "歌阕夜已久，繁霜侵晓幕。何意空相守，坐待繁霜落。"
  },
  {
    "id": "sui#252",
    "title": "郭长生吹笛歌",
    "author": "",
    "content": "闲夜寂已清，长笛亮且鸣。若欲知我者，姓郭名长生。"
  },
  {
    "id": "sui#253",
    "title": "聂包鬼歌",
    "author": "",
    "content": "花盈盈。正间行。当归不闻死复生。"
  },
  {
    "id": "sui#254",
    "title": "陵欣歌",
    "author": "",
    "content": "生时世上人，死作狱中鬼。不得还坟墓，灰没有馀罪。"
  },
  {
    "id": "sui#255",
    "title": "鬼谣歌",
    "author": "",
    "content": "死树今更青，吴平寻当归。适闻杀此树，已复有光辉。"
  },
  {
    "id": "sui#256",
    "title": "鬼歌",
    "author": "",
    "content": "坐侬孔雀楼，遥闻凤凰鼓。下我邹头山，仿佛见梁鲁。"
  },
  {
    "id": "sui#257",
    "title": "犬妖歌",
    "author": "",
    "content": "言我不能歌，听我歌梅花。今年故复可，柰汝明年何。"
  },
  {
    "id": "sui#258",
    "title": "鹤吟",
    "author": "",
    "content": "畴昔聆好音，日月心延伫。如何遇良人，中怀邈无绪。"
  },
  {
    "id": "sui#259",
    "title": "永明初歌",
    "author": "",
    "content": "白马向城啼，欲得城边草。"
  },
  {
    "id": "sui#260",
    "title": "百姓为东昏侯歌",
    "author": "",
    "content": "阅武堂。种杨柳。至尊屠肉。藩妃酤酒。"
  },
  {
    "id": "sui#261",
    "title": "沈麟士引童谣",
    "author": "",
    "content": "金鹅鸣。沈氏兴。代代出公卿。"
  },
  {
    "id": "sui#262",
    "title": "张敬儿自为歌谣",
    "author": "",
    "content": "天子在何处，宅在赤谷口。天子是阿谁，非猪如是狗。"
  },
  {
    "id": "sui#263",
    "title": "永明中虏中童谣",
    "author": "",
    "content": "黑水流北。赤火入齐。"
  },
  {
    "id": "sui#264",
    "title": "永明中魏地童谣",
    "author": "",
    "content": "赤火南流丧南国。"
  },
  {
    "id": "sui#265",
    "title": "永元元年童谣",
    "author": "",
    "content": "洋洋千里流，流翣东城头。乌马乌皮裤，三更相告诉。脚跛不得起，误杀老姥子。"
  },
  {
    "id": "sui#266",
    "title": "永元中童谣",
    "author": "",
    "content": "野猪虽嗃嗃，马子空闾渠。不知龙与虎，饮食江南墟。七九六十三，广莫人无馀。乌集传舍头，今汝得宽休。但看三八后，摧折景阳楼。"
  },
  {
    "id": "sui#267",
    "title": "山阴谣",
    "author": "",
    "content": "二傅沈刘。不如一丘。"
  },
  {
    "id": "sui#268",
    "title": "东昏侯时宫中谣",
    "author": "",
    "content": "赵鬼食鸭肃刂。诸鬼尽著调。"
  },
  {
    "id": "sui#269",
    "title": "时人为桓康语",
    "author": "",
    "content": "欲侜张。问桓康。"
  },
  {
    "id": "sui#270",
    "title": "荀伯玉闻青衣小儿语",
    "author": "",
    "content": "草中肃。九五相追逐。"
  },
  {
    "id": "sui#271",
    "title": "时人为荀伯玉语",
    "author": "",
    "content": "十敕五令。不如荀伯玉命。"
  },
  {
    "id": "sui#272",
    "title": "时人为萧晃语",
    "author": "",
    "content": "焕焕萧四伞。"
  },
  {
    "id": "sui#273",
    "title": "时人为刘绘语",
    "author": "",
    "content": "刘绘贴宅，别开一门。"
  },
  {
    "id": "sui#274",
    "title": "时人为张周刘三姓语",
    "author": "",
    "content": "三人共宅夹清漳。张南周北刘中央。"
  },
  {
    "id": "sui#275",
    "title": "时人为沈麟士语",
    "author": "",
    "content": "吴差山中有贤士。开门教授居成市。"
  },
  {
    "id": "sui#276",
    "title": "南州为江革语",
    "author": "",
    "content": "故人不道智，新人佞散骑。莫知度不度，新人不如故。"
  },
  {
    "id": "sui#277",
    "title": "都下民语",
    "author": "",
    "content": "欲求贵职依刀敕。须得富豪事御力。"
  },
  {
    "id": "sui#278",
    "title": "共戏乐 其一",
    "author": "",
    "content": "齐世方昌书轨同。万宇献乐列国风。"
  },
  {
    "id": "sui#279",
    "title": "共戏乐 其二",
    "author": "",
    "content": "时泰民康人物盛。腰鼓铃柈各相竞。"
  },
  {
    "id": "sui#280",
    "title": "共戏乐 其三",
    "author": "",
    "content": "长袖翩翩若鸿惊。纤腰袅袅会人情。"
  },
  {
    "id": "sui#281",
    "title": "共戏乐 其四",
    "author": "",
    "content": "观风采乐德化昌。圣皇万寿乐未央。"
  },
  {
    "id": "sui#282",
    "title": "杨叛儿 其一",
    "author": "",
    "content": "截玉作手钩，七宝光平天。绣沓织成带，严帐信可怜。"
  },
  {
    "id": "sui#283",
    "title": "杨叛儿 其三",
    "author": "",
    "content": "送郎乘艇子，不作遭风虑。横篙掷去桨，愿倒逐流去。"
  },
  {
    "id": "sui#284",
    "title": "杨叛儿 其四",
    "author": "",
    "content": "七宝珠络鼓，教郎拍复拍。黄牛细犊儿，杨柳映松柏。"
  },
  {
    "id": "sui#285",
    "title": "杨叛儿 其五",
    "author": "",
    "content": "欢欲见莲时，移湖安屋里。芙蓉绕床生，眠卧抱莲子。"
  },
  {
    "id": "sui#286",
    "title": "杨叛儿 其六",
    "author": "",
    "content": "闻欢远行去。送欢至新亭。津逻无侬名。"
  },
  {
    "id": "sui#287",
    "title": "杨叛儿 其七",
    "author": "",
    "content": "落秦中庭生，诚知非好草。龙头相钩连，见枝如欲绕。"
  },
  {
    "id": "sui#288",
    "title": "杨叛儿 其八",
    "author": "",
    "content": "杨叛西随曲，柳花经东阴。风流随远近，飘扬闷侬心。"
  },
  {
    "id": "sui#289",
    "title": "乐辞",
    "author": "",
    "content": "绣幕围香风。耳节朱丝桐。不知理何事。浅立经营中。爱惜加穷裤。防闲托守宫。今日牛羊上丘陇。当年近前面发红。"
  },
  {
    "id": "sui#290",
    "title": "齐南郊光章十三首 其一 肃咸乐谢超宗",
    "author": "",
    "content": "夤承宝命，严恭帝绪。奄受敷锡，升中拓宇。亘地称皇，罄天作主。月域来宾，日际奉土。开元首正，礼交乐举。六典联事，九官列序。"
  },
  {
    "id": "sui#291",
    "title": "齐南郊光章十三首 其二 引牲乐",
    "author": "",
    "content": "皇乎敬矣，恭事上灵。昭教国祀，肃肃明明。有牲有涤，有洁在俎。以荐王衷，以答神祜。陟配在京，降德在民。奔精望夜，高燎伫晨。"
  },
  {
    "id": "sui#292",
    "title": "齐南郊光章十三首 其三 嘉荐乐",
    "author": "",
    "content": "我恭我享，惟孟之春。以孝以敬，立我烝民。青坛奄霭，翠幕端凝。嘉俎重荐，兼籍再升。设业设虡，展容玉庭。肇禋配祀，克对上灵。"
  },
  {
    "id": "sui#293",
    "title": "齐南郊光章十三首 其四 昭夏乐",
    "author": "",
    "content": "惟圣飨帝，惟孝飨亲。礼行宗祀，敬达郊禋。金枝中树，广乐四陈。月御案节，星驱扶轮。遥光远驾，曜曜振振。告成大报，受厘元神。"
  },
  {
    "id": "sui#294",
    "title": "齐南郊光章十三首 其五 永至乐",
    "author": "",
    "content": "紫坛望灵，翠幕伫神。率天奉贽，罄地来宾。神贶并介，泯祗合祉。恭昭鉴享，肃光孝祀。威蔼四灵，洞曜三光。皇德全被，大礼流昌。"
  },
  {
    "id": "sui#295",
    "title": "齐南郊光章十三首 其六 登歌",
    "author": "",
    "content": "报惟事天，祭实尊灵。史正嘉兆，神宅崇祯。五畤昭鬯，六宗彝序。介丘望尘，皇轩肃举。"
  },
  {
    "id": "sui#296",
    "title": "齐南郊光章十三首 其八 武德宣烈乐",
    "author": "",
    "content": "功烛上宙，德耀中天。风移九域，礼饰八埏。四灵晨炳，五纬宵明。膺历缔运，道茂前声。"
  },
  {
    "id": "sui#297",
    "title": "齐南郊光章十三首 其九 高德宣烈乐王俭",
    "author": "",
    "content": "飨帝严亲，则天光大。舄奕前古，荣镜无外。日月宣华，卿云流霭。五汉同休，六幽咸泰。"
  },
  {
    "id": "sui#298",
    "title": "齐南郊光章十三首 其十 嘉胙乐谢超宗",
    "author": "",
    "content": "鬯嘉礼。承休锡。盛德符景纬。昌华应帝策。圣蔼耀昌基。融祉晖世历。声正涵月轨。书文同日迹。宝瑞昭神图。灵贶流瑞液。我皇崇晖祚。重芬冠往籍。"
  },
  {
    "id": "sui#299",
    "title": "齐南郊光章十三首 其十一 昭夏乐",
    "author": "",
    "content": "荐飨洽，礼乐该。神娱展，辰旆回。洞云路，拂璇阶。紫雰蔼，青霄开。眷皇都，顾玉台。留昌德，结圣怀。"
  },
  {
    "id": "sui#300",
    "title": "齐南郊光章十三首 其十二 昭远乐",
    "author": "",
    "content": "天以德降，地以礼报。牲尊俯陈，柴币仰燎。事展司采，敬达瑄芗。烟贽青昊，震飏紫场。陈馨示策，肃志宗禋。礼非物备，福唯诚陈。"
  },
  {
    "id": "sui#301",
    "title": "齐南郊光章十三首 其十三 休成乐",
    "author": "",
    "content": "昭事上祀，飨荐具陈。回銮转翠，拂景翔宸。缀县敷畅，钟石昭融。羽炫深晷，龠曀行风。肆序辍度，肃礼停文。四金耸卫，六驭齐轮。"
  },
  {
    "id": "sui#302",
    "title": "齐北郊乐歌六首 其一 昭夏乐谢超宗",
    "author": "",
    "content": "诏礼崇营，敬飨玄畤。灵正丹帷，月肃紫墀。展荐登华，风县凝锵。神惟戾止，郁葆遥庄。昭望岁芬，环游辰太。穆哉尚礼，横光秉蔼。"
  },
  {
    "id": "sui#303",
    "title": "齐北郊乐歌六首 其二 登歌",
    "author": "",
    "content": "伫灵敬享，禋肃彝文。县动声仪，荐絜牲芬。阴祇以贶，昭祀式庆。九服熙度，六农祥正。"
  },
  {
    "id": "sui#304",
    "title": "齐北郊乐歌六首 其三 地德凯容乐",
    "author": "",
    "content": "缮方丘，端国阴。掩圭晷，仰灵心。诏源委，遍丘林。礼献物，乐荐音。"
  },
  {
    "id": "sui#305",
    "title": "齐北郊乐歌六首 其四 昭德凯容乐",
    "author": "",
    "content": "庆图浚邈，蕴祥秘瑶。伣天炳月，嫔光紫霄。邦化灵懋，阃则风调。俪德方仪，徽载以昭。"
  },
  {
    "id": "sui#306",
    "title": "齐北郊乐歌六首 其五 昭夏乐",
    "author": "",
    "content": "荐神升，享序楙。淹玉俎，停金奏。宝旆转，旒驾旋。溢素景，郁紫躔。灵心顾，留宸眷。洽外瀛，瑞中县。"
  },
  {
    "id": "sui#307",
    "title": "齐北郊乐歌六首 其六 隶幽乐",
    "author": "",
    "content": "后皇嘉庆，定祗玄畤。承帝休图，祗敷灵祉。篚幂周序，轩朱凝会。牲币芬坛，精明伫盖。调川瑞昌，警岳祥泰。"
  },
  {
    "id": "sui#308",
    "title": "齐明堂乐歌十五首 其一 肃咸乐谢超宗",
    "author": "",
    "content": "彝承孝典，恭事严圣。浃天奉赆，罄壤齐庆。司仪具序，羽容夙章。芬枝扬烈，黼构周张。助宝奠轩，酎珍充庭。璆县凝会，琄朱伫声。先期选礼，肃若有承。祗对灵祉，皇庆昭膺。"
  },
  {
    "id": "sui#309",
    "title": "齐明堂乐歌十五首 其二",
    "author": "",
    "content": "尊事威仪，辉容昭序。迅恭明神，絜盛牲俎。肃肃严宫，蔼蔼崇基。皇灵降止，百祗具司。戒诚望夜，端烈承朝。依微昭旦，物色轻宵。"
  },
  {
    "id": "sui#310",
    "title": "齐明堂乐歌十五首 其三 引牲乐",
    "author": "",
    "content": "惟诚絜飨，惟孝尊灵。敬度黍稷，敬涤牺牲。骍茧在豢，载溢载丰。以承宗祀，以肃皇衷。萧芳四举，华火周传。神鉴孔昭，嘉足三牷。"
  },
  {
    "id": "sui#311",
    "title": "齐明堂乐歌十五首 嘉荐乐二首 其四",
    "author": "",
    "content": "肇禋戒祀，礼容咸举。六典饰文，九司照序。牲柔既昭，牺刚既陈。恭涤惟清，敬事惟神。加笾再御，兼俎重荐。节动轩越，声流金县。"
  },
  {
    "id": "sui#312",
    "title": "齐明堂乐歌十五首 其五",
    "author": "",
    "content": "奕奕閟幄，亹亹严闱。絜诚夕鉴，端服晨晖。圣灵戾止，翊我皇则。上绥四宇，下洋万国。永言孝飨，孝飨有容。傧僚赞列，肃肃雍雍。"
  },
  {
    "id": "sui#313",
    "title": "齐明堂乐歌十五首 其六 昭夏乐",
    "author": "",
    "content": "地纽谧，干枢回。华盖动，紫微开。旌蔽日，车若云。驾六龙，乘烟煴。烨帝景，耀天邑。圣祖降，五云集。懋粢盛，絜牲牷。百礼肃，群司虔。皇德远，大孝昌。贯九幽，洞三光。神之安，解玉銮。景福至，万宇欢。"
  },
  {
    "id": "sui#314",
    "title": "齐明堂乐歌十五首 其七 登歌",
    "author": "",
    "content": "雍台辨朔，泽宫选辰。絜火夕炤，明水朝陈。六瑚贲室，八羽华庭。昭事先圣，怀濡上灵。肆夏式敬，升歌发德。永固洪基，以绥万国。"
  },
  {
    "id": "sui#315",
    "title": "齐明堂乐歌十五首 其八 凯容宣烈乐",
    "author": "",
    "content": "酾醴具登，嘉佾咸荐。飨洽诚陈，礼周乐遍。祝辞罢裸，序容辍县。跸动端庭，銮回严殿。神仪驻景，华汉高虚。作灵案卫，三只解途。翠盖澄耀，罼帟凝宸。玉镳息节，金辂怀音。戒诚达孝，底心肃感。追凭皇鉴，思承渊范。神锡懋祉，四纬昭明。仰福帝徽，俯齐庶生。"
  },
  {
    "id": "sui#316",
    "title": "齐明堂乐歌十五首 其九 青帝歌",
    "author": "",
    "content": "参映夕，驷昭晨。灵乘震，司青春。雁将向，桐始蕤。和风舞，暄光迟。萌动达，万品亲。润无际，泽无垠。"
  },
  {
    "id": "sui#317",
    "title": "齐明堂乐歌十五首 其十 赤帝歌",
    "author": "",
    "content": "龙精初见。大火中。朱光北至。圭景同。帝在在离。寔司衡。雨水方降。木槿荣。庶物盛长。咸殷阜。恩泽四溟。被九有。"
  },
  {
    "id": "sui#318",
    "title": "齐明堂乐歌十五首 其十一 黄帝歌",
    "author": "",
    "content": "履艮宅中宇，司绳总四方。裁化遍寒燠，布政司炎凉。至分乘经晷，闭启集恒度。帝晖缉万有，皇灵澄国步。"
  },
  {
    "id": "sui#319",
    "title": "齐明堂乐歌十五首 其十二 白帝歌",
    "author": "",
    "content": "百川若镜。天地爽且明。云冲气举。盛德在素精。庶类收成。岁功行欲宁。浃地奉渥。罄宇承帝灵。"
  },
  {
    "id": "sui#320",
    "title": "齐明堂乐歌十五首 其十三 黑帝歌",
    "author": "",
    "content": "岁既暮日方驰，灵乘坎德司规。玄云合晦鸟蹊，白灵繁亘天涯。晨晷促夕漏延，太阴极微阳宣。"
  },
  {
    "id": "sui#321",
    "title": "齐明堂乐歌十五首 其十四 嘉胙乐",
    "author": "",
    "content": "神荐洽。福胙昌。圣皇膺嘉佑。帝业凝休祥。居极乘景运。宅德瑞中王。澄明临四奥。精华延八乡。洞海同声惠。澈宇丽干光。灵庆缠世祉。鸿烈永无疆。"
  },
  {
    "id": "sui#322",
    "title": "齐明堂乐歌十五首 其十五 昭夏乐",
    "author": "",
    "content": "蕴礼容。馀乐度。灵方留。景欲暮。开九重。肃五达。凤参差。龙已沫。云既动。河既梁。万里照。四空香。神之车。归清都。璇庭寂。玉殿虚。鸿化疑。孝风炽。顾灵心。结皇思。鸿庆遐鬯。嘉荐令芳。翊帝明德。永祚深光。"
  },
  {
    "id": "sui#323",
    "title": "齐前后舞歌二首 其一 前舞阶步歌",
    "author": "",
    "content": "天挺圣哲，三方维纲。川岳伊宁，七曜重光。茂育万物，众庶咸康。道用潜通，仁施遐扬。德厚坤极，功高昊苍。舞象盛容，德以歌章。八音既节，龙跃凤翔。皇基永树，二仪等长。"
  },
  {
    "id": "sui#324",
    "title": "齐前后舞歌二首 其二 后舞阶步歌",
    "author": "",
    "content": "皇皇我后，绍业盛明。涤拂除秽，宇宙载清。允执中和，以莅苍生。玄化远被，兆世轨形。何以崇德，乃作九成。妍步恂恂，雅曲芬馨。八风清鼓，应以祥祯。泽浩天下，功齐百灵。"
  },
  {
    "id": "sui#325",
    "title": "齐鼙舞曲三首 其二 圣主曲辞",
    "author": "",
    "content": "圣主受天命，应期则虞唐。升旒综万机，端扆驭八方。盈虚自然数，揖让归圣明。北化陵河塞，南威越沧溟。广德齐七政，敷教腾三辰。万宇必承庆，百福咸来臻。圣皇应福始，昌德洞佑先。"
  },
  {
    "id": "sui#326",
    "title": "齐鼙舞曲三首 其三 明君辞",
    "author": "",
    "content": "明君御四海，总鉴尽人灵。仰成恩已洽，竭忠身必荣。圣泽洞三灵，德教被八乡。草木变柯叶，川岳洞嘉祥。愉乐盛明运，舞蹈升太时。微霜永昌命，轨心长欢怡。"
  },
  {
    "id": "sui#327",
    "title": "齐民昌辞",
    "author": "",
    "content": "齐世昌。四海安乐齐太平。人命长。当结久。千秋万岁皆老寿。"
  },
  {
    "id": "sui#328",
    "title": "荆州民为始兴王憺歌",
    "author": "",
    "content": "始兴王。民之爹。赴人急。如水火。何时复来哺乳我。"
  },
  {
    "id": "sui#329",
    "title": "北军为韦睿歌",
    "author": "",
    "content": "不畏萧娘与吕姥。但畏合肥有韦武。"
  },
  {
    "id": "sui#330",
    "title": "鄱阳民为陆襄歌二首 其一",
    "author": "",
    "content": "鲜于平后善恶分。民无枉赖陆君。"
  },
  {
    "id": "sui#331",
    "title": "鄱阳民为陆襄歌二首 其二",
    "author": "",
    "content": "陆君政，无怨家。斗既罢，仇共车。"
  },
  {
    "id": "sui#332",
    "title": "南豫州民为夏侯兄弟歌",
    "author": "",
    "content": "我之有州，赖彼夏侯。前兄后弟，布政优优。"
  },
  {
    "id": "sui#333",
    "title": "梁武帝接民间为萧恪歌",
    "author": "",
    "content": "江千万。蔡五百。王新车。庾大宅。主人愦愦不如客。"
  },
  {
    "id": "sui#334",
    "title": "北方童谣",
    "author": "",
    "content": "荆山为上格，浮山为下格。潼沱为激沟，并灌钜野泽。"
  },
  {
    "id": "sui#335",
    "title": "洛阳童谣",
    "author": "",
    "content": "名军大将莫自牢。千兵万马避白袍。"
  },
  {
    "id": "sui#336",
    "title": "梁武帝时谣",
    "author": "",
    "content": "莫匆匆。且宽公。谁当作天子。草覆车边已。"
  },
  {
    "id": "sui#337",
    "title": "昭明为太子时谣",
    "author": "",
    "content": "鹿子开城门，城门鹿子开。当开复未开，使我心徘徊。城中诸少年，逐欢归去来。"
  },
  {
    "id": "sui#338",
    "title": "山阴民为丘仲孚谣",
    "author": "",
    "content": "二傅沈刘。不如一丘。"
  },
  {
    "id": "sui#339",
    "title": "普通中童谣",
    "author": "",
    "content": "青丝白马寿阳来。"
  },
  {
    "id": "sui#340",
    "title": "侯景时的脰乌童谣",
    "author": "",
    "content": "的脰乌。拂朱雀。还与吴。"
  },
  {
    "id": "sui#341",
    "title": "侯景即位时童谣",
    "author": "",
    "content": "脱青袍。著芒屩。荆州天子挺应著。"
  },
  {
    "id": "sui#342",
    "title": "江陵童谣",
    "author": "",
    "content": "苦竹町。市南有好井。荆州军。杀侯景。"
  },
  {
    "id": "sui#343",
    "title": "湘东王府中为鱼宏徐绲谣",
    "author": "",
    "content": "北路鱼。南路徐。"
  },
  {
    "id": "sui#344",
    "title": "柳达摩引北方童谣",
    "author": "",
    "content": "石头捣两裆。捣青复捣黄。"
  },
  {
    "id": "sui#345",
    "title": "梁时童谣",
    "author": "",
    "content": "虏万夫。入五湖。城南酒家使虏奴。"
  },
  {
    "id": "sui#346",
    "title": "梁末童谣",
    "author": "",
    "content": "可怜巴马子，一日行千里。不见马上郎，但有黄尘起。黄尘污人衣，皂荚相料理。"
  },
  {
    "id": "sui#347",
    "title": "百姓为萧正德父子谣",
    "author": "",
    "content": "宁逢五虎入市。不欲见临贺父子。"
  },
  {
    "id": "sui#348",
    "title": "鸟山童谣",
    "author": "",
    "content": "鸟山出天子。"
  },
  {
    "id": "sui#349",
    "title": "三馀童谣",
    "author": "",
    "content": "夫子之居在三馀。"
  },
  {
    "id": "sui#350",
    "title": "谚语后人引梁世谚论史职",
    "author": "",
    "content": "上车不落则著作，体中保如则秘书。"
  },
  {
    "id": "sui#351",
    "title": "梁元帝引谚论占雨",
    "author": "",
    "content": "雨月额千里赤。"
  },
  {
    "id": "sui#352",
    "title": "刘昼引谚",
    "author": "",
    "content": "力贵突。智贵卒。"
  },
  {
    "id": "sui#353",
    "title": "刘昼引古谚",
    "author": "",
    "content": "深不绝涓泉，稚子浴其渊。高不绝丘陵，跛羊游其巅。"
  },
  {
    "id": "sui#354",
    "title": "任昉引南海俗谚",
    "author": "",
    "content": "蛇珠千枚。不及玫瑰。"
  },
  {
    "id": "sui#355",
    "title": "任昉引越人谚",
    "author": "",
    "content": "种千亩木奴。不如一龙珠。"
  },
  {
    "id": "sui#356",
    "title": "颜之推引江南谚论书法",
    "author": "",
    "content": "尺牍书疏，千里面目。"
  },
  {
    "id": "sui#357",
    "title": "时人为张氏语",
    "author": "",
    "content": "充融卷稷，是为四张。"
  },
  {
    "id": "sui#358",
    "title": "时人为王谢子弟语",
    "author": "",
    "content": "谢有览举。王有养炬。"
  },
  {
    "id": "sui#359",
    "title": "时人为张融陆杲语",
    "author": "",
    "content": "无对日下，惟舅与甥。"
  },
  {
    "id": "sui#360",
    "title": "时人为何子朗语 其一",
    "author": "",
    "content": "东海三何。子朗最多。"
  },
  {
    "id": "sui#361",
    "title": "时人为何子朗语 其二",
    "author": "",
    "content": "人中爽爽何子朗。"
  },
  {
    "id": "sui#362",
    "title": "时人为王志王彬语",
    "author": "",
    "content": "三真六草。为天下宝。"
  },
  {
    "id": "sui#363",
    "title": "时人为鲍正语",
    "author": "",
    "content": "无处不逢鸟噪，无处不逢鲍佐。"
  },
  {
    "id": "sui#364",
    "title": "巴东行人为庾子舆语",
    "author": "",
    "content": "淫预如幞本不通。瞿塘水退为庾公。"
  },
  {
    "id": "sui#365",
    "title": "时人为玉莹语",
    "author": "",
    "content": "欲向南，钱可贪。遂向东，为黄铜。"
  },
  {
    "id": "sui#366",
    "title": "省中为贺琛语",
    "author": "",
    "content": "上殿不下有贺雅。"
  },
  {
    "id": "sui#367",
    "title": "时人为丁觇语",
    "author": "",
    "content": "丁君十纸。不敌王褒数字。"
  },
  {
    "id": "sui#368",
    "title": "都下为禅师语",
    "author": "",
    "content": "斗场禅师窟，安东谈议林。"
  },
  {
    "id": "sui#369",
    "title": "任昉引古诗论魏武陵",
    "author": "",
    "content": "石犬不可吠。铜驼徒尔为。"
  },
  {
    "id": "sui#370",
    "title": "任昉引古诗论香泉",
    "author": "",
    "content": "安得香水泉，濯朗衣上尘。"
  },
  {
    "id": "sui#371",
    "title": "陌上桑",
    "author": "",
    "content": "日出秦楼明，条垂露尚盈。蚕饥心自急，开奁妆不成。"
  },
  {
    "id": "sui#372",
    "title": "攀杨枝",
    "author": "",
    "content": "自从别君来，不复著绫罗。画眉不注口，施朱当柰何。"
  },
  {
    "id": "sui#373",
    "title": "乐府诗",
    "author": "",
    "content": "梧宫秋。吴王愁。"
  },
  {
    "id": "sui#376",
    "title": "琅琊王歌辞 其二",
    "author": "",
    "content": "琅琊复琅琊，琅琊大道王。阳春二三月，单衫绣裲裆。"
  },
  {
    "id": "sui#377",
    "title": "琅琊王歌辞 其三",
    "author": "",
    "content": "东山看西水，水流盘石间。公死姥更嫁，孤儿甚可怜。"
  },
  {
    "id": "sui#378",
    "title": "琅琊王歌辞 其四",
    "author": "",
    "content": "琅琊复琅琊，琅琊大道王。鹿鸣思长章，愁人思故乡。"
  },
  {
    "id": "sui#379",
    "title": "琅琊王歌辞 其五",
    "author": "",
    "content": "长安十二门，光门最妍雅。渭水从垄来，浮游渭桥下。"
  },
  {
    "id": "sui#380",
    "title": "琅琊王歌辞 其六",
    "author": "",
    "content": "琅琊复琅琊，女郎大道王。孟阳三四月，移铺逐阴凉。"
  },
  {
    "id": "sui#381",
    "title": "琅琊王歌辞 其七",
    "author": "",
    "content": "客行依主人，愿得主人强。猛虎依深山，愿得松柏长。"
  },
  {
    "id": "sui#382",
    "title": "琅琊王歌辞 其八",
    "author": "",
    "content": "懀马高缠鬃，遥知身是龙。谁能骑此马，唯有广平公。"
  },
  {
    "id": "sui#383",
    "title": "钜鹿公主歌辞 其一",
    "author": "",
    "content": "官家出游雷大鼓。细乘犊车开后户。"
  },
  {
    "id": "sui#384",
    "title": "钜鹿公主歌辞 其二",
    "author": "",
    "content": "车前女子年十五。手弹琵琶玉节舞。"
  },
  {
    "id": "sui#385",
    "title": "钜鹿公主歌辞 其三",
    "author": "",
    "content": "钜鹿公主殷照女。皇帝陛下万几主。"
  },
  {
    "id": "sui#386",
    "title": "紫骝马歌辞 其一",
    "author": "",
    "content": "烧火烧野田，野鸭飞上天。童男娶寡妇，壮女笑杀人。"
  },
  {
    "id": "sui#387",
    "title": "紫骝马歌辞 其二",
    "author": "",
    "content": "高高山头树，风吹叶落去。一去数千里，何当还故处。"
  },
  {
    "id": "sui#388",
    "title": "紫骝马歌辞 其四",
    "author": "",
    "content": "遥看是君家，松柏冢累累。兔从狗窦入，雉从梁上飞。"
  },
  {
    "id": "sui#389",
    "title": "紫骝马歌辞 其五",
    "author": "",
    "content": "中庭生旅谷，井上生旅葵。舂谷持作饭，采葵持作羹。"
  },
  {
    "id": "sui#390",
    "title": "紫骝马歌辞 其六",
    "author": "",
    "content": "羹饭一时熟，不知饴阿谁。出门东向望，泪落沾我衣。"
  },
  {
    "id": "sui#391",
    "title": "紫骝马歌",
    "author": "",
    "content": "独柯不成树，独树不成林。念郎锦裲裆，恒长不忘心。"
  },
  {
    "id": "sui#392",
    "title": "黄淡思歌 其一",
    "author": "",
    "content": "归归黄淡思，逐郎还去来。归归黄淡百，逐郎何处索。"
  },
  {
    "id": "sui#393",
    "title": "黄淡思歌 其二",
    "author": "",
    "content": "心中不能言，腹作车轮旋。与郎相知时，但恐傍人闻。"
  },
  {
    "id": "sui#394",
    "title": "黄淡思歌 其三",
    "author": "",
    "content": "江外何郁拂，龙洲广州出。象牙作帆樯，绿丝作帏繂。"
  },
  {
    "id": "sui#395",
    "title": "黄淡思歌 其四",
    "author": "",
    "content": "绿丝何葳蕤。逐郎归去来。"
  },
  {
    "id": "sui#396",
    "title": "地驱乐歌 其一",
    "author": "",
    "content": "青青黄黄，雀石颓唐。槌杀野牛，押杀野羊。"
  },
  {
    "id": "sui#397",
    "title": "地驱乐歌 其二",
    "author": "",
    "content": "驱羊入谷，自羊在前。老女不嫁，蹋地唤天。"
  },
  {
    "id": "sui#398",
    "title": "地驱乐歌 其三",
    "author": "",
    "content": "侧侧力力，念君无极。枕郎左臂，随郎转侧。"
  },
  {
    "id": "sui#399",
    "title": "地驱乐歌 其四",
    "author": "",
    "content": "摩将郎须，看郎颜色。郎不念女，不可与力。"
  },
  {
    "id": "sui#400",
    "title": "地驱乐歌",
    "author": "",
    "content": "月明光光星欲堕。欲来不来早语我。"
  },
  {
    "id": "sui#401",
    "title": "雀劳利歌辞",
    "author": "",
    "content": "雨雪霏霏雀劳利。长觜饱满觜饥。"
  },
  {
    "id": "sui#402",
    "title": "慕容垂歌辞三曲 其一",
    "author": "",
    "content": "慕容攀墙视，吴军无边岸。我身分自当，枉杀墙外汉。"
  },
  {
    "id": "sui#403",
    "title": "慕容垂歌辞三曲 其二",
    "author": "",
    "content": "慕容愁愤愤，烧香作佛会。愿作墙里燕，高飞出墙外。"
  },
  {
    "id": "sui#404",
    "title": "慕容垂歌辞三曲 其三",
    "author": "",
    "content": "慕容出墙望，吴军无边岸。咄我臣诸佐，此事可惋叹。"
  },
  {
    "id": "sui#405",
    "title": "陇头流水歌 其二",
    "author": "",
    "content": "西上陇阪，羊肠九回。山高谷深，不觉脚酸。"
  },
  {
    "id": "sui#406",
    "title": "陇头流水歌 其三",
    "author": "",
    "content": "手攀弱枝。足逾弱泥。"
  },
  {
    "id": "sui#407",
    "title": "陇头歌辞 其一",
    "author": "",
    "content": "陇头流水，流离山下。念吾一身，飘然旷野。"
  },
  {
    "id": "sui#408",
    "title": "陇头歌辞 其二",
    "author": "",
    "content": "朝发欣城，暮宿陇头。寒不能语，舌卷入喉。"
  },
  {
    "id": "sui#409",
    "title": "陇头歌辞 其三",
    "author": "",
    "content": "陇头流水，鸣声幽咽。遥望秦川，心肠断绝。"
  },
  {
    "id": "sui#410",
    "title": "隔谷歌 其一",
    "author": "",
    "content": "兄在城中弟在外。弓无弦。箭无栝。食粮乏尽若为活。救我来。救我来。"
  },
  {
    "id": "sui#411",
    "title": "隔谷歌 其二",
    "author": "",
    "content": "兄为俘虏受困辱。骨露力疲食不足。弟为官吏马食粟。何惜钱刀来我赎。"
  },
  {
    "id": "sui#412",
    "title": "淳于王歌 其一",
    "author": "",
    "content": "肃肃河中育，育熟须含黄。独坐空房中，思我百媚郎。"
  },
  {
    "id": "sui#413",
    "title": "淳于王歌 其二",
    "author": "",
    "content": "百媚在城中，千媚在中央。但使心相念，高城何所妨。"
  },
  {
    "id": "sui#414",
    "title": "东平刘生歌",
    "author": "",
    "content": "东平刘生安东子。树木稀。屋里无人看阿谁。"
  },
  {
    "id": "sui#415",
    "title": "捉搦歌 其一",
    "author": "",
    "content": "粟谷难舂付石臼。弊衣难护付巧妇。男儿千凶饱人手。老女不嫁只生口。"
  },
  {
    "id": "sui#416",
    "title": "捉搦歌 其二",
    "author": "",
    "content": "谁家女子能行步。反著夹禅后裙露。天生男女共一处。愿得两个成翁妪。"
  },
  {
    "id": "sui#417",
    "title": "捉搦歌 其三",
    "author": "",
    "content": "华阴山头百丈井。下有流水彻骨冷。可怜女子能照影。不见其馀见斜领。"
  },
  {
    "id": "sui#418",
    "title": "捉搦歌 其四",
    "author": "",
    "content": "黄桑柘屐蒲子履。中央有丝两头系。小时怜母大怜婿。何不早嫁论家计。"
  },
  {
    "id": "sui#419",
    "title": "折杨柳歌辞 其一",
    "author": "",
    "content": "上马不捉鞭，反折杨柳枝。蹀座吹长笛，愁杀行客儿。"
  },
  {
    "id": "sui#420",
    "title": "折杨柳歌辞 其二",
    "author": "",
    "content": "腹中愁不乐，愿作郎马鞭。出入擐郎臂，蹀座郎膝边。"
  },
  {
    "id": "sui#421",
    "title": "折杨柳歌辞 其三",
    "author": "",
    "content": "放马两泉泽，忘不著连羁。担鞍逐马走，何见得马骑。"
  },
  {
    "id": "sui#422",
    "title": "折杨柳枝歌",
    "author": "",
    "content": "门前一株枣，岁岁不知老。阿婆不嫁女，那得孙儿抱。"
  },
  {
    "id": "sui#423",
    "title": "幽州马客吟歌辞 其二",
    "author": "",
    "content": "荧荧帐中烛，烛灭不久停。盛时不作乐，春花不重生。"
  },
  {
    "id": "sui#424",
    "title": "幽州马客吟歌辞 其三",
    "author": "",
    "content": "南山自言高，只与北山齐。女儿自言好，故入郎君怀。"
  },
  {
    "id": "sui#425",
    "title": "幽州马客吟歌辞 其四",
    "author": "",
    "content": "郎著紫裤褶，女著彩夹裙。男女共燕游，黄花生后园。"
  },
  {
    "id": "sui#426",
    "title": "幽州马客吟歌辞 其五",
    "author": "",
    "content": "黄花郁金色，绿蛇衔珠丹。辞谢床上女，还我十指环。"
  },
  {
    "id": "sui#427",
    "title": "慕容家自鲁企由谷歌",
    "author": "",
    "content": "郎在十重楼，女在九重阁。郎非黄鹞子，那得云中雀。"
  },
  {
    "id": "sui#428",
    "title": "高阳乐人歌 其一",
    "author": "",
    "content": "可怜白鼻䯄，相将入酒家。无钱但共饮，画地作交赊。"
  },
  {
    "id": "sui#429",
    "title": "高阳乐人歌 其二",
    "author": "",
    "content": "何处䑜觞来，两颊色如火。自有桃花容，莫言人劝我。"
  },
  {
    "id": "sui#430",
    "title": "咸阳宫人为咸阳王禧歌",
    "author": "",
    "content": "可怜咸阳王。奈何作事误。金床玉几不能眠。夜踏霜与露。洛水湛湛弥岸长。行人那得渡。"
  },
  {
    "id": "sui#431",
    "title": "河北民为裴侠歌",
    "author": "",
    "content": "肥鲜不食，丁庸不取。裴公贞惠，为世规矩。"
  },
  {
    "id": "sui#432",
    "title": "时人为上高里歌",
    "author": "",
    "content": "洛阳城北上高里。殷之顽民昔所止。今日百姓造瓮子。人皆弃去住者耻。"
  },
  {
    "id": "sui#433",
    "title": "湘川渔者歌",
    "author": "",
    "content": "帆随湘转。望衡九面。"
  },
  {
    "id": "sui#434",
    "title": "赵郡为李曾谣",
    "author": "",
    "content": "诈作赵郡鹿。犹胜常山粟。"
  },
  {
    "id": "sui#435",
    "title": "河东民为元淑谣",
    "author": "",
    "content": "泰州河东，杼柚代舂。元公至止，田畴始理。"
  },
  {
    "id": "sui#436",
    "title": "宣武孝明时谣",
    "author": "",
    "content": "狐非狐。貉非貉。焦梨狗子齿断索。"
  },
  {
    "id": "sui#437",
    "title": "孝明时洛下谣",
    "author": "",
    "content": "铜拔打铁拔。元家世将末。"
  },
  {
    "id": "sui#438",
    "title": "清河民为宋世良谣 其一",
    "author": "",
    "content": "宁度东吴会稽。不历成公曲堤。"
  },
  {
    "id": "sui#439",
    "title": "清河民为宋世良谣 其二",
    "author": "",
    "content": "曲堤虽险贼何益。但有宋公自屏迹。"
  },
  {
    "id": "sui#440",
    "title": "洛中童谣二首 其一",
    "author": "",
    "content": "三月末。四月初。杨灰簸土觅真珠。"
  },
  {
    "id": "sui#441",
    "title": "洛中童谣二首 其二",
    "author": "",
    "content": "头去项，脚根齐。驱上树，不须梯。"
  },
  {
    "id": "sui#442",
    "title": "西魏时童谣",
    "author": "",
    "content": "獾獾头团圞。河中狗子破尔苑。"
  },
  {
    "id": "sui#443",
    "title": "东魏童谣",
    "author": "",
    "content": "可怜青雀子，飞来邺城里。羽翮垂欲成，化作鹦鹉子。"
  },
  {
    "id": "sui#444",
    "title": "东魏武定末童谣",
    "author": "",
    "content": "百尺高竿摧折。水底燃灯灯灭。"
  },
  {
    "id": "sui#445",
    "title": "祖珽引魏世谣",
    "author": "",
    "content": "河南种谷河北生。白杨树头金鸡鸣。"
  },
  {
    "id": "sui#446",
    "title": "柳楷引谣",
    "author": "",
    "content": "鸾生十子九子瑖。一子不瑖关中乱。"
  },
  {
    "id": "sui#447",
    "title": "诘汾力微谚",
    "author": "",
    "content": "诘汾皇帝无妇家。力微皇帝无舅家。"
  },
  {
    "id": "sui#448",
    "title": "时人为李崇元融语",
    "author": "",
    "content": "陈留章武，伤腰折股。贪人败类，秽我明主。"
  },
  {
    "id": "sui#449",
    "title": "时人为安丰中山济南三王语",
    "author": "",
    "content": "三王楚楚尽琳琅。未若济南备圆方。"
  },
  {
    "id": "sui#450",
    "title": "时人为祖莹袁翻语",
    "author": "",
    "content": "京师楚楚。袁与祖。洛阳翩翩。祖与袁。"
  },
  {
    "id": "sui#451",
    "title": "同门生为李谧语",
    "author": "",
    "content": "青成蓝，蓝谢青。师何常，在明经。"
  },
  {
    "id": "sui#452",
    "title": "时人为元颐元钦语",
    "author": "",
    "content": "皇宗略略。寿安思若。"
  },
  {
    "id": "sui#453",
    "title": "时人为王嶷语",
    "author": "",
    "content": "实痴实昏。终得保存。"
  },
  {
    "id": "sui#454",
    "title": "百姓为公孙轨语",
    "author": "",
    "content": "驴无强弱，辅脊自壮。"
  },
  {
    "id": "sui#455",
    "title": "时人为王遵业王延明语",
    "author": "",
    "content": "英英济济。王家兄弟。"
  },
  {
    "id": "sui#456",
    "title": "桑干乡里为房景伯语",
    "author": "",
    "content": "有义有礼。房家兄弟。"
  },
  {
    "id": "sui#458",
    "title": "李彪引谚",
    "author": "",
    "content": "一日不书。百事荒芜。"
  },
  {
    "id": "sui#459",
    "title": "邢峦引俗谚",
    "author": "",
    "content": "耕则问田奴，绢则问织婢。"
  },
  {
    "id": "sui#460",
    "title": "高谦之引谚",
    "author": "",
    "content": "迷而知反。得道未还。"
  },
  {
    "id": "sui#461",
    "title": "贼为杨津语",
    "author": "",
    "content": "不畏利槊坚城。惟畏杨公铁星。"
  },
  {
    "id": "sui#462",
    "title": "相府为裴汉语",
    "author": "",
    "content": "日下粲烂有裴汉。"
  },
  {
    "id": "sui#463",
    "title": "杨衒之引语",
    "author": "",
    "content": "洛阳男儿急作髻。瑶光寺尼夺作婿。"
  },
  {
    "id": "sui#464",
    "title": "杨衒之引谣语",
    "author": "",
    "content": "狱中无系囚，舍内无青州。假令家道恶，腹中不怀愁。"
  },
  {
    "id": "sui#465",
    "title": "杨衒之引京师语",
    "author": "",
    "content": "洛鲤伊鲂。贵于牛羊。"
  },
  {
    "id": "sui#466",
    "title": "杨衒之引京师语",
    "author": "",
    "content": "白马甜榴。一实直牛。"
  },
  {
    "id": "sui#467",
    "title": "杨衒之引游侠语",
    "author": "",
    "content": "不畏张弓拔刀。唯畏白堕春醪。"
  },
  {
    "id": "sui#468",
    "title": "杨衒之引秦民语",
    "author": "",
    "content": "快马健儿。不如老妪吹篪。"
  },
  {
    "id": "sui#469",
    "title": "阚骃引语",
    "author": "",
    "content": "沛国龙穴至山乘。诈托旅使若奔丧。道遇寇抄失资粮。"
  },
  {
    "id": "sui#470",
    "title": "郦道元引橘洲谚",
    "author": "",
    "content": "昭潭无底橘洲浮。"
  },
  {
    "id": "sui#471",
    "title": "郦道元引俗谚论清泉河",
    "author": "",
    "content": "高梁无上源，清泉无下尾。"
  },
  {
    "id": "sui#472",
    "title": "郦道元引古语论南北岈",
    "author": "",
    "content": "南岈北岈。万有馀家。"
  },
  {
    "id": "sui#473",
    "title": "郦道元引涝滩净滩谚",
    "author": "",
    "content": "冬涝夏净。断官使命。"
  },
  {
    "id": "sui#474",
    "title": "郦道元引语",
    "author": "",
    "content": "绵洛为没沃。"
  },
  {
    "id": "sui#475",
    "title": "高允引谚",
    "author": "",
    "content": "其益如毫。其损如刀。"
  },
  {
    "id": "sui#476",
    "title": "贾思协引谚论力耕",
    "author": "",
    "content": "智如禹汤，不如常耕。"
  },
  {
    "id": "sui#477",
    "title": "贾思协引谚论种谷树木",
    "author": "",
    "content": "一年之计，莫如种谷。十年之计，莫如树木。"
  },
  {
    "id": "sui#478",
    "title": "贾思协引谚论锄地",
    "author": "",
    "content": "锄头三寸泽。"
  },
  {
    "id": "sui#479",
    "title": "贾思协引谚论养牛马",
    "author": "",
    "content": "羸牛劣马。寒食下。"
  },
  {
    "id": "sui#480",
    "title": "贾思协引河西语",
    "author": "",
    "content": "贷我东墙。偿我田粱。"
  },
  {
    "id": "sui#481",
    "title": "仇儒造妖言",
    "author": "",
    "content": "燕东倾。赵当续。欲知其名。淮水不足。"
  },
  {
    "id": "sui#482",
    "title": "魏孝武帝迁长安时谚",
    "author": "",
    "content": "荧惑入南斗。天子下殿走。"
  },
  {
    "id": "sui#483",
    "title": "阿那环",
    "author": "",
    "content": "闻有匈奴主，杂骑起尘埃。列观长平坂，驱马渭桥来。"
  },
  {
    "id": "sui#484",
    "title": "杨白花",
    "author": "",
    "content": "阳春二三月。杨柳齐作花。春风一夜入闺闼。杨花飘荡落南家。含情出户脚无力。拾得杨花泪沾臆。秋去春还双燕子。愿衔杨花入窠里。"
  },
  {
    "id": "sui#485",
    "title": "化胡歌七首 其一",
    "author": "",
    "content": "我往化胡时，头载通天威。金紫照虚空，燄燄有光晖。胡王心懭戾，不尊我为师。吾作变通力，要之出神威。麾月使东走，须弥而西颓。足踏干川桥，日月左右回。天地昼暗昏，星辰牙差驰。众灾竞地起，良医绝不知。胡王心怖怕，叉手向吾啼。作大慈悲教，化之渐微微。落簪去一食，右肩不著衣。男曰忧婆塞，女曰忧婆夷。化胡今宾服，游神于紫微。"
  },
  {
    "id": "sui#486",
    "title": "化胡歌七首 其二",
    "author": "",
    "content": "我在舍卫时。约敕瞿昙身。汝共摩诃萨。赍经教东秦。历落神州界。迫至东海间。广宣至尊法。教授聋俗人。与子威神法。化道满千年。年终时当还。慎莫恋中秦。致令天气怒。太上踏地瞋。寺庙崩倒澌。龙王舐经文。八万四千弟子。一时受大缘。轮转五道头。万元一升仙。吾子三天上。悯子泪流连。念子出行道。不能却死缘。不能陵虚空。束身入黄泉。天门地户塞。一去不能还。虽得存禋嗣。使子常塞心。逆天违地理。灾考加子身。神能易生死。由子行不真。三十六天道。终卒归无形。我身西化时。登上华狱山。举目看昆仑。须弥了了悬。矫翼履清虚。倏忽到西天。但见西王母。严驾欲东旋。玉女数万千。姿容甚丽妍。天姿绝端严。齐执皇灵书。诵读仙圣经。养我同时姝。将我入天庭。皇老东向坐。身体皦然明。授我仙圣道。接度天下贤。"
  },
  {
    "id": "sui#487",
    "title": "化胡歌七首 其三",
    "author": "",
    "content": "我昔西化时。登上华狱山。北向视玄冥。秦川荡然平。汉少杂类多。不信至真言。吾后千馀年。白骨如丘山。尸骸路草野。流血成洪渊。不忍见子苦。故作大秦吟。哀叹二十颂。以示通中贤。见机降时世。不值苦以辛。"
  },
  {
    "id": "sui#488",
    "title": "化胡歌七首 其四",
    "author": "",
    "content": "我昔化胡时，西登太白山。修身岩石里，四向集诸仙。玉女檐浆酪，仙人歌玉文。天龙翼从后，白虎口驰刚。玄武负钟鼓，朱雀持幢幡。化胡成佛道，丈六金刚身。时与决口教，后当存经文。吾升九天后，克木作吾身。"
  },
  {
    "id": "sui#489",
    "title": "化胡歌七首 其五",
    "author": "",
    "content": "我昔离周时，西化向罽宾。路由函关去，会见尹喜身。尹喜通窈冥，候天见紫云。知吾当西过，沐浴齐戒身。日夜立香火，约敕守门人。执简迎谒请，延我入皇庭。叩搏亦无数，求欲从我身。道取人诚信，三日口不言。吾知喜心至，遗喜五千文。欲得求长生，读之易精神。将喜入西域，迁喜为真人。"
  },
  {
    "id": "sui#490",
    "title": "化胡歌七首 其六",
    "author": "",
    "content": "我西化胡时。涉天靡不遥。牵天覆六合。艰难身尽婴。胡人不识法。放火烧我身。身亦不缺损。乃复沉深浏。龙王折水脉。复流不复行。愚人皆哀叹。枉此贤人身。吾作腾波气。起立上著天。日月头上皦。光照亿万千。胡王心方悟。知是我圣人。叩头求悔过。今欲奉侍君。伏愿降灵气。怒活国土人。吾视怨家如赤子。不顾仇以嫌。化命一世士。坐卧诵经文。身无荣华饰。后毕得升天。吾告时世人。三界里中贤。欲求长生道。莫爱千金身。出身著死地。返更得生缘。火中生莲花。尔乃是至真。莫有生煞想。得道升清天。未负即真信。丧子千金身。"
  },
  {
    "id": "sui#491",
    "title": "化胡歌七首 其七",
    "author": "",
    "content": "我昔学道时。登崖历长松。盘屈幽谷里。求觅仙圣公。食服泥洹散。渐得不死踪。九重室中得见不死童。身体绝华丽。二仪中无双。遗我元气乐药。忽然天圣聪。"
  },
  {
    "id": "sui#492",
    "title": "尹喜哀叹五首 其一",
    "author": "",
    "content": "尹喜告世人。欲求长生道。莫求时世荣。我昔得道时。身为关府君。一日三赏赐。杂彩以金银。不以为己有。施与贫穷人。白日沾王事。夜便习灵仙。餐松食苦柏。微命乃得存。精诚神明佑。守真仰苍天。感得天地道。遇见老君身。难我以父母。却遗五千文。秘室熟读之。三年易精神。授我仙圣方。都体解自然。"
  },
  {
    "id": "sui#493",
    "title": "尹喜哀叹五首 其二",
    "author": "",
    "content": "我昔上九天，下向视玄冥。但见飞仙士，列翼影清天。朝宗九天主，太上皇老君。涤荡六府中，受读仙圣文。王乔得圣道，游行五岳间。服气食玉英，受命与天并。"
  },
  {
    "id": "sui#494",
    "title": "尹喜哀叹五首 其三",
    "author": "",
    "content": "昔往学道时，登岳历高冈。动见百丈谷，赫赤道里长。有无极神气，何以到西方。元以度赤谷，垂泪数千行。自念宿罪重，五内心摧伤。"
  },
  {
    "id": "sui#495",
    "title": "尹喜哀叹五首 其四",
    "author": "",
    "content": "我昔求道时，径历数千崖。浮游八荒外，徒跣身无衣。东过日出界，西寻清山累。足底重䟢生，手中抱少微。道见西王母，问我子何归。耻身不学道，意欲觅仙师。感我精诚至，乞我鞋以衣。尔乃得学道，仙气渐微微。父母怪我晚，昼夜悲嗥啼。大道与俗返，一往不复归。高志日日远，不觉心肝摧。虽得不死道，日月垂微微。心精不退转，今作天人师。"
  },
  {
    "id": "sui#497",
    "title": "太上皇老君哀歌七首 其一",
    "author": "",
    "content": "三十六宫主。太上皇老君。哀悯下世士。垂神教世贤。子欲修冥福。先当体窈冥。生时得尊贵。不如过去荣。仙驾龙车。迎子游清天。上登金楼殿。坐卧虚空间。行则飞仙从。威仪上柱天。朝登天东头。暮到于天西。戏乐九天外。纵意极周旋。驱使役百鬼。总统于万金。"
  },
  {
    "id": "sui#498",
    "title": "太上皇老君哀歌七首 其二",
    "author": "",
    "content": "吾哀世愚民，不信冥中神。恃力害良善，不避贤行人。驰马骋东西，自谓常无前。善恶毕有报，业缘须臾间。神明在上见，遣使直往牵。从上头底收，系著天牢门。五毒更㸦加，恶神来克侵。口吟不能言，妻子呼仓天。莫怨神不佑，由子行不仁。"
  },
  {
    "id": "sui#499",
    "title": "太上皇老君哀歌七首 其三",
    "author": "",
    "content": "吾哀时世人，不信于神明。先人与种福，子孙履上行。衣厚饭得饱，灾考不到门。口气头嘘天，自谓常终日。看师真辽然，得病叩头请。外恭心不敬，神明以知人。三魂系地狱，七魄悬著天。三魂消散澌，五神不安宁。伺命来执宰，丞相踏地瞋。左神不削死，右神不著生。生神不卫护，煞神来入身。或患腰背痛，或患头目疼。百脉不复流，奋忽入黄泉。天门地户闭，一去不复还。"
  },
  {
    "id": "sui#500",
    "title": "太上皇老君哀歌七首 其四",
    "author": "",
    "content": "吾哀世愚人，不信冥中神。生时不恭敬，死便偿罪缘。典官逐后驱，牵北走东西。抱沙填江海，负石累高山。白日不得食，夜分不得眠。朝与杖一百，暮与鞭一千。不堪考对苦，卖罪与生人。两两共相牵，遂至死灭门。皆由不敬道，神明考㰅人。何不敬真神，生死得升天。生荣死者乐，生死得蒙恩。"
  },
  {
    "id": "sui#501",
    "title": "太上皇老君哀歌七首 其五",
    "author": "",
    "content": "吾哀时世人，不信冥中神。一门有十息，纵意行不仁。神明鉴无外，终不滥煞人。或夭华秀子，或夭妙少年。门崩户以坏，学者如浮云。死亦不脱岁，悲哭仍相寻。妻子沉堙澌，一身孤独存。呼天天玄远，呼地地亦深。不能自怨责，各道怨师尊。虽欲思善道，十子不复还。"
  },
  {
    "id": "sui#502",
    "title": "太上皇老君哀歌七首 其六",
    "author": "",
    "content": "吾告时世人，修道宜殷勤。恩亦不虚生，神明必报人。昔有刘仲伯，精诚于道门。勤恶使从善，岁会集群贤。香火日夜勤，亦能感仓天。命尽应当死，众神与表天。三魂飞杨澌，七魄入死星。右神削死藉，左神著生名。伺命来极济，左相踏地瞋。普告二十狱，拔出仲伯身。三魂还复流，七魄还入身。血脉还运转，百节方更坚。面目更端严，肉骨更鲜明。死臣三七日，寝尸还更生。"
  },
  {
    "id": "sui#503",
    "title": "太上皇老君哀歌七首 其七",
    "author": "",
    "content": "吾告时世人，髐骨不别真。闲时不共语，急便来求人。死者如流水，去者如浮云。秦川屯军马，中庭生丛榛。百中不留一，到思吾本言。何不学仙道，人身常得存。"
  },
  {
    "id": "sui#504",
    "title": "老君十六变词 其一",
    "author": "",
    "content": "一变之时。生在南方亦如火。出胎堕地能独坐。合口诵经声璅璅。眼中泪出珠子䂺。父母世间惊怪我。复畏寒冻来结果。身着天衣谁知我。"
  },
  {
    "id": "sui#505",
    "title": "老君十六变词 其二",
    "author": "",
    "content": "二变之时。生在西岳在汉川。寄生王家练精神。出胎堕地谁语言。晃晃昱昱似金银。三十六色绮罗文。国王欢喜会群臣。英儒雅士平论。忽然变化作大人。发眉皓白头柱天。"
  },
  {
    "id": "sui#506",
    "title": "老君十六变词 其三",
    "author": "",
    "content": "三变之时。变形易体在北方。出胎堕地能居床。合口诵经声琅琅。额上三午十二行。两手不门把文章。配名天地厚阴阳。从石入金快翱翔。"
  },
  {
    "id": "sui#507",
    "title": "老君十六变词 其四",
    "author": "",
    "content": "四变之时。生在东方身青葱。出胎堕地能瞳舂。合口诵经声雍雍。白日母抱夜乘龙。昆仑山上或西东。上天入地登虚空。仙人侍从数万里。当此之时神气通。"
  },
  {
    "id": "sui#508",
    "title": "老君十六变词 其五",
    "author": "",
    "content": "五变之时。生在中都在洛川。嵩高少室岭岑颠。中央修福十万年。教授仙人数万千。齐得升天入青云。降鉴周室八百年。运终数尽向罽宾。化胡成佛还东秦。敷杨道教整天文。"
  },
  {
    "id": "sui#509",
    "title": "老君十六变词 其六",
    "author": "",
    "content": "六变之时。生在干地西北角。图画天地立五岳。处置星辰叙四渎。二十八宿注乡曲。日月照曜为下国。走如流水得周局。智者察之知急速。雨泽以时熟五䅽。万人食之大化足。"
  },
  {
    "id": "sui#510",
    "title": "老君十六变词 其七",
    "author": "",
    "content": "七变之时。生在北方在海嵎。出胎堕地声由由。好喜歌舞无忧愁。造作音乐作箜篌。万帝来请用解忧。黄河为路行竟头。一身涉世快游游。"
  },
  {
    "id": "sui#511",
    "title": "老君十六变词 其八",
    "author": "",
    "content": "八变之时。生在东北在艮地。图尽天地我次比。白衣居士维靡诘。欲结坐禅须谙气。通畅经书有舍利。见吾相好须信企。感子单诚不延次。齐得升天不堕地。"
  },
  {
    "id": "sui#512",
    "title": "老君十六变词 其九",
    "author": "",
    "content": "九变之时。下人黄泉正地柱。开辟天地施地户。四气非阳立冥所。虽有人民不能语。吾入身中施六府。胁为傍通心为主。从此以来能言语。尊卑大小有次绪。万天称传道为父。"
  },
  {
    "id": "sui#513",
    "title": "老君十六变词 其十",
    "author": "",
    "content": "十变之时。生在东南出风门。尽出天道安山川。置立五岳集灵仙。吹嘘寒暑生万民。烦气众生人得真。置立五藏施心神。动作六神能语言。有生有死须臾间。如水东流何时还。邂逅相代不得停。何不习善求长生。槃散流俗入胶盆。不能免离丧子身。欲求度世于中禅。搦心不坚固仙根。音聋音哑都不伦。由子前身谤经文。论说道士毁圣人。在恶必报受罪缘。但勤自责莫怨天。"
  },
  {
    "id": "sui#514",
    "title": "老君十六变词 其十一",
    "author": "",
    "content": "十一变之时。生在南方阎浮地。造作天地有作为。化生万物由婴儿。阴阳相对共相随。众生禀气各自为。番息众多满地池。生活自卫由乘靡。劫数灭尽一时亏。洪水滔天到月支。选擢种民留伏羲。思之念之立僧秪。唯有大圣共相知。"
  },
  {
    "id": "sui#517",
    "title": "老君十六变词 其十四",
    "author": "",
    "content": "十四变之时。变形易像在金卫。沙门闱城说经偈。至著罪人未可济。胡人闻之心恐怪。将从群党来朝拜。叩头悔过求受戒。克肌克骨誓不退。烧指练臂自盟誓。男不妻娶坐思禅。死为尸陁喂鹰鹯。迁神涅槃舍利弗。骨得八百升散诸国。如此迁达离烦欲。苦身求道立可得。"
  },
  {
    "id": "sui#518",
    "title": "老君十六变词 其十五",
    "author": "",
    "content": "十五变之时。西向教化到罽宾。胡国相厘还迦夷。侵境暴耗买育人。男子守塞忧婆夷。吾入国中作善词。说化男子受三归。渐渐诱进说法轮。剔其须发作道人。阳为和上阴阿尼。假作父母度僧尼。师徒相度理无私。迁神涅槃归紫微。四镇安穆和我神。胡人思念长吁啼。铸作金像法我形。三时入礼求长生。寂寂寞寞不应人。低头视地仰看天。大圣正真何时还。"
  },
  {
    "id": "sui#519",
    "title": "老君十六变词 其十六",
    "author": "",
    "content": "十六变之时。生在蒲林号有遮。大富长者树提阇。有一手巾像龙蛇。遣风吹去到王家。国王得之大叹咤。兴兵动众来向家。离舍百里见莲花。国有审看一月夜。王心恶之欲破家。忽然变化白净舍。出家求道号释迦。"
  },
  {
    "id": "sui#520",
    "title": "老君十六变词 其十七",
    "author": "",
    "content": "五百岁之时。乘龙驾虎道得昌。汉地广大历记长。三十六人计弟兄。超度北阙云中翔。新卢酒出俱行尝。娥媚出边作细昌。当此之时乐未央。伊耶乐生寿命长。"
  },
  {
    "id": "sui#521",
    "title": "老君十六变词 其十八",
    "author": "",
    "content": "六百岁之时。一世以去二世归。城郭如故时人非。观者众多知我谁。死生各异令人悲。何不学道世欲衰。踟蹰西北长吁谁。伊耶乐生治太微。"
  },
  {
    "id": "sui#522",
    "title": "斛律丰乐歌",
    "author": "",
    "content": "朝亦饮酒醉。暮亦饮酒醉。日日饮酒醉。国计无取次。"
  },
  {
    "id": "sui#523",
    "title": "兖州民为郑氏父子歌",
    "author": "",
    "content": "大郑公。小郑公。相去五十载。风教尚犹同。"
  },
  {
    "id": "sui#524",
    "title": "邯郸郭公歌",
    "author": "",
    "content": "邯郸郭公九十九。技两渐尽入滕口。大儿缘高冈。雉子东南走。不信吾言时。当看岁在酉。"
  },
  {
    "id": "sui#525",
    "title": "济北民为崔伯谦歌",
    "author": "",
    "content": "崔府君。能治政。易鞭鞭。布威德。民无争。"
  },
  {
    "id": "sui#526",
    "title": "文宣时谣",
    "author": "",
    "content": "马子入石室。三千六百日。"
  },
  {
    "id": "sui#527",
    "title": "废帝时童谣三首 其一",
    "author": "",
    "content": "白头羊毣秃。羖䍽历头生角。"
  },
  {
    "id": "sui#528",
    "title": "废帝时童谣三首 其二",
    "author": "",
    "content": "羊羊吃野草。不吃野草远我道。不远打尔脑。"
  },
  {
    "id": "sui#530",
    "title": "孝昭时童谣",
    "author": "",
    "content": "中兴寺内白凫翁。四方侧听声雍雍。道人闻之夜打钟。"
  },
  {
    "id": "sui#531",
    "title": "武成殂后谣",
    "author": "",
    "content": "千钱买果园，中有芙蓉树。破家不分明，莲子随它去。"
  },
  {
    "id": "sui#532",
    "title": "武平元年童谣",
    "author": "",
    "content": "狐截尾。你欲除我我除你。"
  },
  {
    "id": "sui#533",
    "title": "武平中童谣",
    "author": "",
    "content": "和士开。七月三十日。将你向南台。"
  },
  {
    "id": "sui#534",
    "title": "武平中童谣",
    "author": "",
    "content": "七月刈禾伤早。九月吃糕正好。十月洗荡饭瓮。十一月出却赵老。"
  },
  {
    "id": "sui#535",
    "title": "曲严祖珽为斛律光造谣二首 其一",
    "author": "",
    "content": "百升飞上天。明月照长安。"
  },
  {
    "id": "sui#536",
    "title": "曲严祖珽为斛律光造谣二首 其二",
    "author": "",
    "content": "高山不推自崩。槲木不扶自竖。盲老公背上下大斧。饶舌老母不得语。"
  },
  {
    "id": "sui#537",
    "title": "武成时童谣",
    "author": "",
    "content": "九龙母死不作孝。"
  },
  {
    "id": "sui#538",
    "title": "北齐末邺中童谣",
    "author": "",
    "content": "金作扫帚玉作把，净扫殿屋迎西家。"
  },
  {
    "id": "sui#539",
    "title": "武平末童谣",
    "author": "",
    "content": "黄花势欲落。清尊但满酌。"
  },
  {
    "id": "sui#540",
    "title": "徐之范引童谣",
    "author": "",
    "content": "周里跂求伽。豹祠嫁石婆。斩冢作媒人。唯得一量紫綖靴。"
  },
  {
    "id": "sui#541",
    "title": "杨子术引谣言",
    "author": "",
    "content": "卢十六。稚十四。犍子拍头三十二。"
  },
  {
    "id": "sui#542",
    "title": "清河民为宋世良谣",
    "author": "",
    "content": "曲堤虽险贼何益。但有宋公自屏迹。"
  },
  {
    "id": "sui#543",
    "title": "清河民为曲堤语",
    "author": "",
    "content": "宁度江吴会稽。不历成公曲堤。"
  },
  {
    "id": "sui#544",
    "title": "齐人为苏珍之宋世轨语",
    "author": "",
    "content": "决定嫌疑苏珍之，视表见里宋世轨。"
  },
  {
    "id": "sui#545",
    "title": "省中为祖珽裴让之语",
    "author": "",
    "content": "多奇多能祖孝征，能赋能诗裴让之。"
  },
  {
    "id": "sui#546",
    "title": "文林馆中为陆乂语",
    "author": "",
    "content": "五经无对。有陆乂。"
  },
  {
    "id": "sui#547",
    "title": "颜之推引俗谚论教子",
    "author": "",
    "content": "教妇初来。教儿婴孩。"
  },
  {
    "id": "sui#548",
    "title": "颜之推引谚论治家",
    "author": "",
    "content": "落索阿姑餐。"
  },
  {
    "id": "sui#549",
    "title": "时人为陈元康语",
    "author": "",
    "content": "三崔二张。不如一康。"
  },
  {
    "id": "sui#550",
    "title": "邺下为陆仲让语",
    "author": "",
    "content": "讲义两行得中郎。"
  },
  {
    "id": "sui#551",
    "title": "时人为唐邕白建言",
    "author": "",
    "content": "并州赫赫唐与白。"
  },
  {
    "id": "sui#552",
    "title": "时人为裴皇甫二姓兄弟语",
    "author": "",
    "content": "诹胜于让。和不如亮。"
  },
  {
    "id": "sui#553",
    "title": "时人为冯祖赵三氏子语",
    "author": "",
    "content": "冯祖及赵，秽我凤池。"
  },
  {
    "id": "sui#554",
    "title": "御史台中为宋游道语",
    "author": "",
    "content": "见贼能讨。宋游道。"
  },
  {
    "id": "sui#555",
    "title": "时人为宋游道陆操语",
    "author": "",
    "content": "游道狝猴面。陆操科斗形。意识不关貌。何谓丑者必无情。"
  },
  {
    "id": "sui#556",
    "title": "邺下为李氏兄弟语",
    "author": "",
    "content": "学则浑绘纬，口则绘纬浑。"
  },
  {
    "id": "sui#557",
    "title": "时人为义深语",
    "author": "",
    "content": "剑戟森森。李义深。"
  },
  {
    "id": "sui#558",
    "title": "时人为阳休之语",
    "author": "",
    "content": "能赋能诗。阳休之。"
  },
  {
    "id": "sui#559",
    "title": "时人为阴凤语",
    "author": "",
    "content": "阴生读书不免痴。不识双凤脱人衣。"
  },
  {
    "id": "sui#560",
    "title": "时人为法上谚",
    "author": "",
    "content": "沙弥若来。高座逢灾。"
  },
  {
    "id": "sui#561",
    "title": "大禘圜丘及北郊歌辞十三首 其一 肆夏",
    "author": "",
    "content": "肇应灵序，奄字黎民。乃朝万国，爰征百神。只展方望，幽显咸臻。礼崇声协，贽列圭陈。翼差鳞次，端拱垂绅。来趋动色，式赞天人。"
  },
  {
    "id": "sui#562",
    "title": "大禘圜丘及北郊歌辞十三首 其二 高明乐",
    "author": "",
    "content": "惟神鉴矣，皇灵肃止。圜璧展事，成文即始。士备八能，乐合六变。风凑伊雅，光花袭荐。宸卫腾景，灵驾霏烟。严坛生白，绮席凝玄。"
  },
  {
    "id": "sui#563",
    "title": "大禘圜丘及北郊歌辞十三首 其三 昭夏乐",
    "author": "",
    "content": "刚柔凤位，惟皇配之。言肃其礼，念畅在兹。饰牲举兽，载歌且舞。既设伊腯，致精灵府。物色惟典，斋沐加恭。宗族咸暨，罔不率从。"
  },
  {
    "id": "sui#564",
    "title": "大禘圜丘及北郊歌辞十三首 其四 昭夏乐",
    "author": "",
    "content": "展礼上月，肃事应时。茧栗为用，交畅有期。弓矢斯发，瓮簝将事。圆神致祀，率由先志。和以銮刀，臭以血膋。至哉敬矣，厥义孔高。"
  },
  {
    "id": "sui#565",
    "title": "大禘圜丘及北郊歌辞十三首 其五 皇夏乐",
    "author": "",
    "content": "帝敬昭宣，皇诚萧致。玉帛齐轨，屏摄咸次。三垓上列，四陛旁升。龙陈万骑，凤动千乘。神仪天蔼，睟容离曜。金根停轸，奉光先导。"
  },
  {
    "id": "sui#566",
    "title": "大禘圜丘及北郊歌辞十三首 其六 皇夏乐",
    "author": "",
    "content": "紫坛云暧，绀幄霞褰。我其陟止，载致其虔。百灵竦听，万国咸仰。人神咫尺，玄应肸蚃。"
  },
  {
    "id": "sui#567",
    "title": "大禘圜丘及北郊歌辞十三首 其七 高明乐",
    "author": "",
    "content": "上下眷，旁午从。爵以质，献以恭。咸斯畅，乐唯雍。孝敬阐，临万邦。"
  },
  {
    "id": "sui#568",
    "title": "大禘圜丘及北郊歌辞十三首 其八 高明乐",
    "author": "",
    "content": "自天子之，会昌神道。丘陵肃事，克光天保。九关洞开，百灵环列。八樽呈备，五声投节。"
  },
  {
    "id": "sui#569",
    "title": "大禘圜丘及北郊歌辞十三首 其九 武德乐",
    "author": "",
    "content": "配神登圣，主极尊灵。敬宣昭烛，咸达窅冥。礼弘化定，乐赞功成。穰穰介福，下被群生。"
  },
  {
    "id": "sui#570",
    "title": "大禘圜丘及北郊歌辞十三首 其十 皇夏乐",
    "author": "",
    "content": "皇心缅且感，吉蠲奉至诚。赫哉光盛德，乾坤照百灵。报福归昌运，承佑播休明。风云驰九域，龙蛟跃四溟。浮幕呈光气，俪象烛华精。护武方知耻，韶夏仅同声。"
  },
  {
    "id": "sui#571",
    "title": "大禘圜丘及北郊歌辞十三首 其十一 高明乐",
    "author": "",
    "content": "献享毕，悬佾周。神之驾，将上游。超斗极，绝河流。怀万国，宁九州。欣帝道，心顾留。匝上下，荷皇休。"
  },
  {
    "id": "sui#572",
    "title": "大禘圜丘及北郊歌辞十三首 其十二 昭夏乐",
    "author": "",
    "content": "玄黄覆载，元首照临。合德致礼，有契其心。敬申事阕，絜诚共报。玉帛载升，棫朴斯燎。寥廓幽暧，播以馨香。皇灵惟监，降福无疆。"
  },
  {
    "id": "sui#573",
    "title": "大禘圜丘及北郊歌辞十三首 其十三 皇夏乐",
    "author": "",
    "content": "天大亲严，匪敬伊孝。永言肆飨，宸明增耀。阳丘既畅，大典逾光。乃安斯息，钦若旧章。天回地旋，鸣銮引警。且万且亿，皇历惟永。"
  },
  {
    "id": "sui#574",
    "title": "五郊乐歌五首 其一 青帝高明乐",
    "author": "",
    "content": "岁云献，谷风归。斗东指，雁北飞。电鞭激，雷车遽。虹旌靡，青龙驭。和气洽，具物滋。翻降止，应帝期。"
  },
  {
    "id": "sui#575",
    "title": "五郊乐歌五首 其二 赤帝高明乐",
    "author": "",
    "content": "婺女司旦。仲吕宣。朱精御节。离景延。根荄俊茂。温风发。柘火风水。应炎月。执衡长物。德孔昭。赤旗电曳。会今朝。"
  },
  {
    "id": "sui#576",
    "title": "五郊乐歌五首 其三 黄帝高明乐",
    "author": "",
    "content": "居中匝五运，乘衡毕四时。含养滋群物，协德固皇基。啴缓契王风，持载符君德。良辰动灵驾，承祀昌邦国。"
  },
  {
    "id": "sui#577",
    "title": "五郊乐歌五首 其四 白帝高明乐",
    "author": "",
    "content": "风凉露降。驰景飏寒精。山川摇落。平秩在西成。盖藏成积。烝民被嘉祉。从享来仪。鸿休溢千祀。"
  },
  {
    "id": "sui#578",
    "title": "五郊乐歌五首 其五 黑帝高明乐",
    "author": "",
    "content": "虹藏雉化。告寒。冰壮地坼。年殚。日次月纪。方极。九州万邦。献力。叶光是纪。岁穷。微阳潜兆。方融。天子赫赫。明圣。享神降福。惟敬。"
  },
  {
    "id": "sui#579",
    "title": "祀五帝于明堂乐歌十一首 其一 肆夏乐",
    "author": "",
    "content": "国际崇祀，严恭有闻。荒华胥暨，乐我大君。冕瑞有列，禽帛载叙。群后师师，威仪容与。执礼辨物，司乐考章。率由靡坠，休有烈光。"
  },
  {
    "id": "sui#580",
    "title": "祀五帝于明堂乐歌十一首 其二 高明乐",
    "author": "",
    "content": "祖德光，国图昌。祗上帝，礼四方。辟紫宫，动华阙。龙虎奋，风云发。飞朱雀，从玄武。携日月，带雷雨。耀宇内，溢区中。眷帝道，感皇风。帝道康，皇风扇。粢盛列，椒醑荐。神且宁，会五精。归福禄，幸闾亭。"
  },
  {
    "id": "sui#581",
    "title": "祀五帝于明堂乐歌十一首 其三 武德乐",
    "author": "",
    "content": "我惟我祖，自天之命。道被归仁，时屯启圣。运钟千祀，授手万姓。夷凶掩虐，匡颓翼正。载经载营，庶士咸宁。九功以洽，七德兼盈。丹书入告，玄玉来呈。露甘泉白，云郁河清。声教咸往，舟车毕会。仁加有形，化浃无外。严亲惟重，陟配惟大。既佑斯歌，率土攸赖。"
  },
  {
    "id": "sui#582",
    "title": "祀五帝于明堂乐歌十一首 其四 昭夏乐",
    "author": "",
    "content": "孝享不匮，精洁临年。涤牢委溢，形色博牷。于以用之，言承歆祀。肃肃威仪，敢不敬止。载饬载省，惟牛惟羊。明神有察，保兹万方。"
  },
  {
    "id": "sui#583",
    "title": "祀五帝于明堂乐歌十一首 其五 昭夏乐",
    "author": "",
    "content": "我将宗祀，夤献厥诚。鞠躬如在，侧听无声。荐色斯纯，呈气斯臭。有涤有濯，惟神其佑。五方来格，一人多祉。明德惟馨，于穆不已。"
  },
  {
    "id": "sui#584",
    "title": "祀五帝于明堂乐歌十一首 其六 皇夏乐",
    "author": "",
    "content": "象干上构，仪坤下基。集灵崇祖，永言孝思。室陈簋豆，庭罗悬佾。夙夜畏威，保兹贞吉。舞贵其夜，歌重其升。降斯百禄，惟飨惟应。"
  },
  {
    "id": "sui#585",
    "title": "祀五帝于明堂乐歌十一首 其七 高明乐",
    "author": "",
    "content": "度几筵，辟牖户。礼上帝，感皇祖。酌惟絜，涤以清。荐心款，达神明。"
  },
  {
    "id": "sui#586",
    "title": "祀五帝于明堂乐歌十一首 其八 高明乐",
    "author": "",
    "content": "帝精来降，应我明德。礼殚义展，流祉邦国。既受多祉，实资孝敬。祀谒其诚，荷天休命。"
  },
  {
    "id": "sui#587",
    "title": "祀五帝于明堂乐歌十一首 其九 皇夏乐",
    "author": "",
    "content": "恭祀洽。盛礼宣。英猷烂层景。广泽同深泉。上灵钟百福。群神归万年。月轨咸梯岫。日域尽浮川。瑞鸟飞玄扈。潜鳞跃翠连。皇家膺宝历。两地复参天。"
  },
  {
    "id": "sui#588",
    "title": "祀五帝于明堂乐歌十一首 其十 高明乐",
    "author": "",
    "content": "青阳奏，发朱明。歌西皓，唱玄冥。大礼罄，广乐成。神心怿，将远征。饰龙驾，矫凤旌。指阊阖，憩层城。出温谷，迈炎庭。跨西汜，过北溟。忽万亿，耀光精。比电骛，与雷行。嗟皇道，怀万灵。固王业，震天声。"
  },
  {
    "id": "sui#589",
    "title": "祀五帝于明堂乐歌十一首 其十一 皇夏乐",
    "author": "",
    "content": "文物备矣，声明有章。登荐惟肃，礼邈前王。鬯齐云终，折旋告罄。穆穆旒冕，蕴诚毕敬。屯卫按部，銮跸回途。暂留紫殿，将及清都。"
  },
  {
    "id": "sui#590",
    "title": "享庙乐辞十八首 其一 肆夏乐",
    "author": "",
    "content": "霜凄雨畅，烝哉帝心。有敬其祀，肃事惟歆。昭昭车服，济济衣簪。鞠躬贡酎，磬折奉琛。差以五列，和以八音。式祗王度，如玉如金。"
  },
  {
    "id": "sui#591",
    "title": "享庙乐辞十八首 其二 高明登歌乐",
    "author": "",
    "content": "日卜惟吉，辰择其良。奕奕清庙，黼黻周张。大吕为角，应钟为羽。路鼗阴竹，德歌昭舞。祀事孔明，百神允穆。神心乃顾，保兹介福。"
  },
  {
    "id": "sui#592",
    "title": "享庙乐辞十八首 其三 昭夏乐",
    "author": "",
    "content": "大祀云事，献奠有仪。既歌既展，赞顾迎牺。执从伊竦，刍饰惟栗。俟用于庭，将升于室。且握且骍，以致其诚。惠我贻颂，降祉千龄。"
  },
  {
    "id": "sui#593",
    "title": "享庙乐辞十八首 其四 昭夏乐",
    "author": "",
    "content": "缅彼遐慨，悠然永思。留连七享，缠绵四时。神升魄沈，靡闻靡见。阴阳载俟，臭声兼荐。祖考其鉴，言萃王休。降神敷锡，百福是由。"
  },
  {
    "id": "sui#594",
    "title": "享庙乐辞十八首 其五 皇夏乐",
    "author": "",
    "content": "齐居严严，夙驾层闱。车辂垂彩，旒衮腾辉。耸诚载仰，翘心有慕。洞洞自形，斤斤表步。閟宫有邃，神道依稀。孝心缅邈，爰属爰依。"
  },
  {
    "id": "sui#595",
    "title": "享庙乐辞十八首 其六 登歌乐",
    "author": "",
    "content": "太室窅窅，神居宿设。郁鬯惟芬，圭璋惟洁。彝斝应时，龙蒲代用。藉茅无咎，福禄攸降。端感会事，俨思修礼。齐齐勿勿，俄俄济济。"
  },
  {
    "id": "sui#596",
    "title": "享庙乐辞十八首 其七 登歌乐",
    "author": "",
    "content": "我祠我祖，永惟厥先。炎农肇圣，灵祉蝉联。霸图中造，帝业方宣。道昌基构，抚运承天。奄家六合，爰光八埏。尊神致礼，孝思惟缠。寒来暑反，惕荐在年。匪敬伊慕，备物不愆。设虡设业，鼗鼓填填。辟公在位，有容伊虔。登歌启佾，下管应悬。厥容无爽，幽明肃然。诚匝厚地，和达穹玄。既调风雨，载协山川。周庭有列，汤孙永延。教声惟被，迈后光前。"
  },
  {
    "id": "sui#597",
    "title": "享庙乐辞十八首 其八 始基乐恢祚舞",
    "author": "",
    "content": "克明克俊，祖武惟昌。业弘营土，声被海方。有流厥德，终耀其光。明神幽赞，景祚攸长。"
  },
  {
    "id": "sui#598",
    "title": "享庙乐辞十八首 其九 始基乐恢祚舞",
    "author": "",
    "content": "显允盛德，隆我前构。瑶源弥泻，琼根愈秀。诞惟有族，丕绪克茂。大业崇新，洪基增旧。"
  },
  {
    "id": "sui#599",
    "title": "享庙乐辞十八首 其十 始基乐恢祚舞",
    "author": "",
    "content": "祖德丕显，明哲知几。豹变东国，鹊起西归。礼申官次，命改朝衣。敬思孝享，多福无违。"
  },
  {
    "id": "sui#600",
    "title": "享庙乐辞十八首 其十一 始基乐恢祚舞",
    "author": "",
    "content": "兆灵有业，潜德无声。韬光戢耀，贯幽洞冥。道弘舒卷，施博藏行。缅追岁事，夜遽不宁。"
  },
  {
    "id": "sui#601",
    "title": "享庙乐辞十八首 其十二 始基乐恢祚舞祖",
    "author": "",
    "content": "皇皇祖德，穆穆其风。语嘿自己，明睿在躬。荷天之锡，圣表克隆。高山作矣，实祚其崇。离光旦旦，载焕载融。感荐惟永，神保无穷。"
  },
  {
    "id": "sui#602",
    "title": "享庙乐辞十八首 其十三 武德乐昭烈舞",
    "author": "",
    "content": "天造草昧，时难纠纷。孰拯斯溺，靡救其焚。大人利见，纬武经文。顾指维极，吐吸风云。开天辟地，峻岳夷海。冥工掩迹，上德不宰。神心有应，龙化无待。义征九服，仁兵告凯。上平下成，靡或不宁。匪王伊帝，偶极崇灵。享亲则孝，洁祀惟诚。礼备乐序，肃赞神明。"
  },
  {
    "id": "sui#603",
    "title": "享庙乐辞十八首 其十四 文德乐宣政舞",
    "author": "",
    "content": "圣武丕基，睿文显统。眇哉神启，郁矣天纵。道则人弘，德云迈种。昭冥咸叙，崇深毕综。自中徂外，经朝庇野。政反沦风，威还缺雅。帝作穆穆，格于上下。维享维宗，来鉴来假。"
  },
  {
    "id": "sui#604",
    "title": "享庙乐辞十八首 其十五 文正乐光大舞",
    "author": "",
    "content": "玄历已谢，苍灵告期。图玺有属，揖让惟时。龙升兽变，弘我帝基。对扬穹昊，寔启雍熙。钦若皇猷，永怀王度。欣赏斯穆，威刑允措。轨物俱宣，宪章咸布。俗无邪指，下归正路。茫茫九域，振以干纲。混通华裔，配括天壤。作礼视德，列乐传响。荐祀惟虔，衣冠载仰。"
  },
  {
    "id": "sui#605",
    "title": "享庙乐辞十八首 其十六 皇夏乐",
    "author": "",
    "content": "孝心翼翼，率礼兢兢。时洗时荐，或降或升。在堂在户，载湛载凝。多品斯奠，备物修膺。兰芬敬挹，玉俎恭承。受祭之佑，如彼冈陵。"
  },
  {
    "id": "sui#606",
    "title": "享庙乐辞十八首 其十七 高明乐",
    "author": "",
    "content": "仰榱桷，慕衣冠。礼云罄，祀将阑。神之驾，纷奕奕。乘白云，无不适。穷昭域，极幽涂。归帝祉，眷皇都。"
  },
  {
    "id": "sui#607",
    "title": "享庙乐辞十八首 其十八 皇夏",
    "author": "",
    "content": "礼行斯毕，乐奏以终。受嘏先退，载畅其衷。銮轩循辙，麾旌复路。光景徘徊，弦歌顾慕。灵之相矣，有锡无疆。国图日竞，家历天长。"
  },
  {
    "id": "sui#608",
    "title": "元会大飨歌十首 其一 肆夏",
    "author": "",
    "content": "昊苍眷命，兴王统天。业高帝始，道貌皇先。礼成化穆，乐合风宣。宾朝荒夏，对扬穹玄。"
  },
  {
    "id": "sui#609",
    "title": "元会大飨歌十首 其二 皇夏",
    "author": "",
    "content": "夏正肇旦，周物充庭。具僚在位，俯伏无声。大君穆穆，宸仪动睟。日煦天回，万灵胥萃。"
  },
  {
    "id": "sui#610",
    "title": "元会大飨歌十首 其三 皇夏",
    "author": "",
    "content": "天子南面，干覆离明。三千咸列，万国填并。犹从禹会，如次汤庭。奉兹一德，上下和平。"
  },
  {
    "id": "sui#611",
    "title": "元会大飨歌十首 其四 皇夏",
    "author": "",
    "content": "我应天历，四海为家。协同内外，混一戎华。鹤盖龙马，风乘云车。夏章夷服，其会如麻。九宾有仪，八音有节。肃肃于位，饮和在列。四序氤氲，三光昭晰。君哉大矣，轩唐比辙。"
  },
  {
    "id": "sui#612",
    "title": "元会大飨歌十首 其五 皇夏",
    "author": "",
    "content": "皇运应箓，廓定区寓。受终以文，构业以武。尧昔命舜，舜亦命禹。大人驭历，重规沓矩。钦明在上，昭纳八夤。从灵体极，诞圣穷神。化生群品，陶育烝人。展礼肆乐，协此元春。"
  },
  {
    "id": "sui#613",
    "title": "元会大飨歌十首 其六 肆夏",
    "author": "",
    "content": "万方咸暨，三揖以申。垂旒冯玉，五瑞交陈。拜稽有章，升降有节。圣皇负扆，虞唐比烈。"
  },
  {
    "id": "sui#614",
    "title": "元会大飨歌十首 其七 上寿曲",
    "author": "",
    "content": "仰三光。奏万寿。人皇御六气。天地同长久。"
  },
  {
    "id": "sui#615",
    "title": "元会大飨歌十首 其八 登歌三曲",
    "author": "",
    "content": "大齐统历，道化光明。马图呈宝，龟箓告灵。百蛮非众，八荒非逖。同作尧人，俱包禹迹。"
  },
  {
    "id": "sui#616",
    "title": "元会大飨歌十首 其九",
    "author": "",
    "content": "天覆地载，成以四时。惟皇是则，比大于兹。群星拱极，众川赴海。万寓骏奔，一朝咸在。"
  },
  {
    "id": "sui#617",
    "title": "元会大飨歌十首 其十",
    "author": "",
    "content": "齐之以礼，相趋帝庭。应规蹈矩，玉色金声。动之以乐，和风四布。龙申凤舞，鸾歌麟步。"
  },
  {
    "id": "sui#618",
    "title": "食举乐十曲 其一",
    "author": "",
    "content": "三端正启。万方观礼。具物充庭。二仪合体。百华照晓。千门洞晨。或华或裔。奉贽惟新。悠悠亘六合。圆首莫不臣。仰施如雨。晞和犹春。风化表笙镛。歌讴被琴瑟。谁言文轨异。今朝混为一。"
  },
  {
    "id": "sui#619",
    "title": "食举乐十曲 其二",
    "author": "",
    "content": "彤庭烂景。丹陛流光。怀黄绾白。鹓鹭成行。文赞百揆。武镇四方。折冲鼓雷电。替辇协阴阳。大矣哉。道迈上皇。陋五帝。狭三皇。穷礼物。该乐章。序冠带。垂衣裳。"
  },
  {
    "id": "sui#620",
    "title": "食举乐十曲 其三",
    "author": "",
    "content": "天壤和。家国穆。悠悠万类。咸孕育。契冥化。侔大造。灵效珍。神归宝。兴云气。飞龙苍。麟一角。凤五光。朱雀降。黄玉表。九尾驯。三足扰。化之定。至矣哉。瑞感德。四方来。"
  },
  {
    "id": "sui#621",
    "title": "食举乐十曲 其四",
    "author": "",
    "content": "囹圄空。水火菽粟。求贤振滞。弃珠玉。衣不靡。宫以卑。当阳端嘿。垂拱无为。云云万有。其乐不訾。"
  },
  {
    "id": "sui#622",
    "title": "食举乐十曲 其五",
    "author": "",
    "content": "嗟此举时。逢至道。肖形咸自持。赋命无伤夭。行气进皇舆。游龙服帝皂。圣主宁区宇。乾坤永相保。"
  },
  {
    "id": "sui#623",
    "title": "食举乐十曲 其六",
    "author": "",
    "content": "牧野征。鸣条战。大齐家万国。拱揖应终禅。奥主廓清都。大君临赤县。高居深视。当扆正殿。旦暮之期。今一见。"
  },
  {
    "id": "sui#624",
    "title": "食举乐十曲 其七",
    "author": "",
    "content": "两仪分，牧以君。陶有象，化无垠。大齐德，邈谁群。超凤火，冠龙云。露以洁，风以薰。荣光至，气氤氲。"
  },
  {
    "id": "sui#625",
    "title": "食举乐十曲 其八",
    "author": "",
    "content": "神化远，人灵协。寒暑调，风雨燮。披泥检，受图谍。图谍启，期运昌。分四序，缀三光。延宝作，眇无疆。"
  },
  {
    "id": "sui#626",
    "title": "食举乐十曲 其九",
    "author": "",
    "content": "惟皇道，升平日。河水清，海不溢。云干吕，风入律。驱黔首，入仁寿。与天高，并地厚。"
  },
  {
    "id": "sui#627",
    "title": "食举乐十曲 其十",
    "author": "",
    "content": "形以厝，颂声扬。皇情邈，眷汾襄。岱山高，配林壮。亭亭耸，云云望。旆葳蕤，驾骙骙。刊金阙，奠玉龟。"
  },
  {
    "id": "sui#628",
    "title": "皇夏",
    "author": "",
    "content": "礼终三爵，乐奏九成。允也天子，穹壤和平。载色载笑，反寝晏息。一人有祉，百神奉职。"
  },
  {
    "id": "sui#629",
    "title": "文武舞歌四首 其一 文舞阶步辞",
    "author": "",
    "content": "我后降德，肇峻皇基。摇铃大号，振铎命期。云行雨洽，天临地持。茫茫区宇，万代一时。文来武肃，成定于兹。象容则舞，歌德言诗。锵锵金石，列列匏丝。凤仪龙至，乐我雍熙。"
  },
  {
    "id": "sui#630",
    "title": "文武舞歌四首 其二 文舞辞",
    "author": "",
    "content": "皇天有命，归我大齐。受兹华玉，爰锡玄圭。奄家环海，实子蒸黎。图开宝匣，检封芝泥。无思不顺，自东徂西。教南暨朔，罔敢或携。比日之明，如天之大。神化之洽，率土无外。眇眇舟车，华戎毕会。祠我春秋，服我冠带。仪协震象，乐均天籁。蹈武在庭，其容蔼蔼。"
  },
  {
    "id": "sui#631",
    "title": "文武舞歌四首 其三 武舞阶步辞",
    "author": "",
    "content": "大齐统历，天鉴孔昭。金人降泛，火凤来巢。眇均虞德，干戚降苗。夙沙攻主，归我轩朝。礼符揖让，乐契咸韶。蹈扬惟序，律度时调。"
  },
  {
    "id": "sui#632",
    "title": "文武舞歌四首 其四 武舞辞",
    "author": "",
    "content": "天眷横流，宅心玄圣。祖功宗德，重光袭映。我皇恭己，诞膺灵命。宇外斯烛，域中咸镜。悠悠率土，时惟保定。微微动植，莫违其性。仁丰庶物，施洽群生。海宁洛变，契此休明。雅宣茂烈，颂纪英声。铿锽钟鼓，掩抑箫笙。歌之不足，舞以礼成。铄矣王度，缅迈千龄。"
  },
  {
    "id": "sui#633",
    "title": "武阳山遗咏",
    "author": "",
    "content": "登武阳。观乐薮。峨岭千蕤洋湖口。命飞螭。驾白驹。临天水。心踟蹰。千载后。不知如。"
  },
  {
    "id": "sui#634",
    "title": "周初童谣",
    "author": "",
    "content": "白杨树头金鸡鸣。秪有阿舅无外甥。"
  },
  {
    "id": "sui#635",
    "title": "玉浆泉谣",
    "author": "",
    "content": "我有丹阳，山出玉浆。济我民夷，神乌来翔。"
  },
  {
    "id": "sui#636",
    "title": "蜀中为于仲文语",
    "author": "",
    "content": "明断无双有于公，不避强御有次武。"
  },
  {
    "id": "sui#637",
    "title": "时人为裴诹柳虬语",
    "author": "",
    "content": "经府裴诹。南省柳虬。"
  },
  {
    "id": "sui#638",
    "title": "诸生为吕思礼语",
    "author": "",
    "content": "讲书论易。其锋难敌。"
  },
  {
    "id": "sui#639",
    "title": "周地图记引语",
    "author": "",
    "content": "南山瀑布。非朝即暮。"
  },
  {
    "id": "sui#640",
    "title": "青帝歌",
    "author": "",
    "content": "东望重拜手，苍帝玉皇君。灵风鼓橐签，育物布元春。云龙辔严驾，玉衡拥琼轮。枯萌泛沾及，大惠无不均。万仙歌以道，委曲戒天人。心根迷自固，拱跽戴鸿仁。"
  },
  {
    "id": "sui#641",
    "title": "白帝歌",
    "author": "",
    "content": "六甲抱金关，七政守灵坛。流铃掷化火，威剑巨龙蟠。恳彼素灵真，明宪孰敢干。束制妖鬼魔，凛落霄风寒。沴气既已息，万天俄而安。真俦荷太庇，抵颡相歌让。"
  },
  {
    "id": "sui#642",
    "title": "赤帝歌",
    "author": "",
    "content": "太景开玉枢，洞堂启金除。骞林荫瑶砌，丹鸾踏琼株。宝房名曲丽，明珰神所居。飞游豁云道，引目盻真都。天日永不息，重烟锁青庐。太上敕印开，帕几罗简书。裨风树玄化，殷辛谅有馀。"
  },
  {
    "id": "sui#643",
    "title": "黑帝歌",
    "author": "",
    "content": "无质统有物，渊兮上帝心。不启不发道，蕴妙化机深。恐尔漏未尽，阴想忽侵淫。转轮无涯波，苦道相迷寻。万年常谨约，一旦自湮沉。无冲落鬼境，殃遣不可任。"
  },
  {
    "id": "sui#644",
    "title": "黄帝歌",
    "author": "",
    "content": "黄天拱中宸，控驾玉化根。翘机贯亿历，洞朗辟四门。大有混皇真，糺制星宿魂。非帝道不运，有方赖之存。威忿即霜秋，和预为阳春。生成握元纪，仰荷戴无垠。"
  },
  {
    "id": "sui#646",
    "title": "步虚辞十首 其一",
    "author": "",
    "content": "稽首礼太上，烧香归虚无。流明随我回，法轮亦三周。玄愿四大兴，灵庆及王侯。七祖生天堂，煌煌曜景敷。啸歌观大漠，天乐适我娱。斋馨无上德，下仙不与俦。妙想明玄觉，诜诜乘虚游。"
  },
  {
    "id": "sui#647",
    "title": "步虚辞十首 其二",
    "author": "",
    "content": "旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香华，翛然灵风起。宿愿定命根，故致高标拟。欢乐太上前，万劫犹未始。"
  },
  {
    "id": "sui#648",
    "title": "步虚辞十首 其三",
    "author": "",
    "content": "嵯峨玄都上，十方宗皇一。苕苕天宝台，光明焰流日。炜烨玉林华，茜粲曜珠实。常念餐元精，炼液固形质。金光散紫微，窈窕大乘逸。"
  },
  {
    "id": "sui#649",
    "title": "步虚辞十首 其四",
    "author": "",
    "content": "俯仰存太上，华景秀丹田。左顾提郁仪，右盼携结璘。六度冠梵行，道德随日新。宿命积福应，闻经若玉亲。天挺超世才，乐诵希微篇。冲虚太和气，吐纳流霞津。胎息静百关，寥寥究三便。泥丸洞明景，遂成金华仙。魔王教授事，故能朝诸天。皆从斋戒起，累功结宿缘。飞行凌太虚，提携高上人。"
  },
  {
    "id": "sui#650",
    "title": "步虚辞十首 其五",
    "author": "",
    "content": "控辔适十方，旋憩玄景阿。仰观劫刃台，俯盻紫云罗。逍遥太上京，相与坐莲华。积学为真人，恬然荣卫和。永享无期寿，万椿奚足多。"
  },
  {
    "id": "sui#651",
    "title": "步虚辞十首 其六",
    "author": "",
    "content": "大道师玄寂，升仙友无英。公子度灵符，太一奉洞章。舍利曜金姿，龙驾欻来迎。天尊盻云舆，飘飘乘虚翔。香花若飞雪，纷蔼茂玄梁。头脑礼金阙，携手邀玉京。"
  },
  {
    "id": "sui#652",
    "title": "步虚辞十首 其七",
    "author": "",
    "content": "骞树圆景园。焕烂七宝林。夭兽三百名。师子巨万寻。飞龙踯躅吟。神凤应节鸣。灵风扇奇华。清香散人衿，自无高仙才。焉能耽此心。"
  },
  {
    "id": "sui#653",
    "title": "步虚辞十首 其八",
    "author": "",
    "content": "严我九龙驾，乘虚以逍遥。八天如指掌，六合何足辽。众仙诵洞玄，太上唱清谣。香花随风散，玉音成紫霄。五苦一时迸，八难顺经寥。妙哉灵宝圃，兴此大法桥。"
  },
  {
    "id": "sui#654",
    "title": "步虚辞十首 其九",
    "author": "",
    "content": "天真帝一宫，蔼蔼冠耀灵。流焕法轮网，旋空入无形。虚皇拊云璈，众真诵洞经。高仙凛手赞，弥劫保利贞。"
  },
  {
    "id": "sui#655",
    "title": "步虚辞十首 其十",
    "author": "",
    "content": "至真无所待，时或辔飞龙。长斋会玄都，鸣玉叩琼钟。十华诸仙集，紫烟结成宫。宝盖罗太上，真人把芙蓉。散花陈我愿，握节征魔王。法鼓会群仙，灵唱弥不同。无可无不可，思与希微通。"
  },
  {
    "id": "sui#656",
    "title": "三徒五苦辞 其一",
    "author": "",
    "content": "三才及万物，倚伏各有龄。终始待劫数，福尽天地倾。往反于五道，苦哉更死生。辗转三徒中，去来与祸并。"
  },
  {
    "id": "sui#657",
    "title": "三徒五苦辞 其二",
    "author": "",
    "content": "大贤慎兹诫，忍性念割情。愚夫不信法，罪痛常自婴。吾念世无己，今故重告明。若欲度斯患，归命太上经。"
  },
  {
    "id": "sui#658",
    "title": "三徒五苦辞 其三",
    "author": "",
    "content": "罪福不由他，谅自发尔声。大贤故闭口，欲绝诸恶缘。灭念归兼至，倚伏待长泯。弘道以安世，终当见正真。"
  },
  {
    "id": "sui#659",
    "title": "三徒五苦辞 其四",
    "author": "",
    "content": "淫嫉为祸首，灭身之至患。含养如此害，岂是道所安。知恶而不革，恐必致夭残。怀毒日斋直，令我发长叹。"
  },
  {
    "id": "sui#660",
    "title": "三徒五苦辞 其五",
    "author": "",
    "content": "宿命有信然，弱丧谓之无。皆欲眼前见，过目即言悠。大贤明道教，惨戚悯顽夫。依依念子苦，勤勤令我忧。"
  },
  {
    "id": "sui#661",
    "title": "三徒五苦辞 其六",
    "author": "",
    "content": "人命以消尽，亦犹膏中火。四大暂相寓，五物权时假。盛年当勤学，趣求存告我。福尽身神散，冥冥地狱下。上圣畏是故，寻道度斯福。"
  },
  {
    "id": "sui#662",
    "title": "三徒五苦辞 其七",
    "author": "",
    "content": "学仙行为急，奉戒制情心。虚夷正气居，仙圣处相寻。若不信法言，胡为栖山林。大贤乐经戒，受之为身宝。就学常苦晚，治身恨不早。比当披幽迹，倏欻年已老。执卷吸尔极，将更死痛恼。吾故及弱龄，弃世以学道。"
  },
  {
    "id": "sui#663",
    "title": "碧落空歌",
    "author": "",
    "content": "妙哉元始道，大梵敷真文。上开龙汉劫，焕烂光彩分。三十二天书，五老赤字传。垂慈度生死，郁勃吐祥云。中有长命诀，植芽炼飞仙。开函发玄奥，稽首生精勤。仰思高灵降，乘气归三清。"
  },
  {
    "id": "sui#664",
    "title": "魔王歌章",
    "author": "",
    "content": "梵行冠太罗，淳风抗玄纪。无形有常存，观世翻然理。屡践不终劫，探幽度生死。三乘通便路，清虚无尘滓。长夜对一魂，地狱五苦解。剑树不摇条，刀上不伤体。门有浩劫翁，地无夭年子。今日庆斯会，诸天并欢喜。不胜情欣悦，高唱稽首礼。"
  },
  {
    "id": "sui#665",
    "title": "第一欲界飞空之音",
    "author": "",
    "content": "人道渺渺仙道莽莽。鬼道乐兮当人生门。天道贵生鬼道贵终。仙道常自吉。鬼道常自凶。"
  },
  {
    "id": "sui#666",
    "title": "第二色界魔王之章",
    "author": "",
    "content": "落落高照明气四骞，梵行诸天周回十方。无量大神皆由我身，我有洞章万遍成仙。仙道贵度鬼道相连，天地眇莽秽气氛氛。三界乐兮过之常存，身入我界体入自然。此时乐兮薄由我恩，龙汉荡荡何能别真。我界难度故作洞文，变化飞空以试尔身。成败懈退度者几人，笑而不度故为歌音。"
  },
  {
    "id": "sui#667",
    "title": "第三无色界魔王歌",
    "author": "",
    "content": "三界之上眇眇大罗。上无色根云层峨峨。唯有元始浩劫之象。部制我界统乘玄都。有过我界身入玉虚。我位上王匡御众魔。空中万变秽气纷葩。保真者少迷惑者多。仙道难固鬼道易邪。人道者心谅不由他。仙道贵实人道贵华。尔不乐仙道。三界那得过。其欲转五道。我当复奈何。"
  },
  {
    "id": "sui#668",
    "title": "陈人为齐云观歌",
    "author": "",
    "content": "齐云观。寇来无际畔。"
  },
  {
    "id": "sui#669",
    "title": "陈初童谣",
    "author": "",
    "content": "黄斑青骢马，发自寿阳涘。来时冬气末，去日春风始。"
  },
  {
    "id": "sui#670",
    "title": "陈初童谣",
    "author": "",
    "content": "御路种竹筱，萧萧已复起。合盘贮蓬块，无复扬尘已。"
  },
  {
    "id": "sui#671",
    "title": "陈初童谣",
    "author": "",
    "content": "日西夜乌飞。拔剑倚梁柱。归去来。归山下。"
  },
  {
    "id": "sui#672",
    "title": "陈宣帝时谣",
    "author": "",
    "content": "大货六铢钱，叉腰哭天子。"
  },
  {
    "id": "sui#673",
    "title": "时人为张氏语",
    "author": "",
    "content": "宋称敷演，梁则卷充。清虚学尚，种有其风。"
  },
  {
    "id": "sui#674",
    "title": "时人为贺氏兄弟语",
    "author": "",
    "content": "学行可师贺德基，文质彬彬贺德仁。"
  },
  {
    "id": "sui#675",
    "title": "徐陵引谚",
    "author": "",
    "content": "图官在乱世，觅富在荒年。"
  },
  {
    "id": "sui#676",
    "title": "舆地志引谚",
    "author": "",
    "content": "生东吴。死丹徒。"
  },
  {
    "id": "sui#677",
    "title": "时人为释贞观语",
    "author": "",
    "content": "钱塘有贞观。当天下一半。"
  },
  {
    "id": "sui#678",
    "title": "夜黄",
    "author": "",
    "content": "湖中百种鸟，半雌半是雄。鸳鸯逐野鸭，恐畏不成双。"
  },
  {
    "id": "sui#679",
    "title": "夜度娘",
    "author": "",
    "content": "夜来冒霜雪，晨去履风波。虽得叙微情，奈侬身苦何。"
  },
  {
    "id": "sui#680",
    "title": "长松标",
    "author": "",
    "content": "落落千丈松，昼夜对长风。岁暮霜雪时，寒苦与谁双。"
  },
  {
    "id": "sui#681",
    "title": "双行缠 其一",
    "author": "",
    "content": "朱丝系腕绳，真如白雪凝。非但我言好，众情共所称。"
  },
  {
    "id": "sui#682",
    "title": "双行缠 其二",
    "author": "",
    "content": "新罗绣行缠，足趺如春妍。他人不言好，独我知可怜。"
  },
  {
    "id": "sui#683",
    "title": "黄督 其一",
    "author": "",
    "content": "乔客他乡人，三春不得归。愿看杨柳树，已复藏班鵻。"
  },
  {
    "id": "sui#684",
    "title": "黄督 其二",
    "author": "",
    "content": "笼车度蹋衍，故人求寄载。催牛闭后户，无预故人事。"
  },
  {
    "id": "sui#685",
    "title": "西平乐",
    "author": "",
    "content": "我情与欢情，二情感苍天。形虽胡越隔，神交中夜间。"
  },
  {
    "id": "sui#686",
    "title": "寻阳乐",
    "author": "",
    "content": "鸡亭故侬去，九里新侬还。送一却迎两，无有暂时闲。"
  },
  {
    "id": "sui#687",
    "title": "白附鸠",
    "author": "",
    "content": "石头龙尾弯，新亭送客渚。酤酒不取钱，郎能饮几许。"
  },
  {
    "id": "sui#688",
    "title": "拔蒲 其一",
    "author": "",
    "content": "青蒲衔紫茸，长叶复从风。与君同舟去，拔蒲五湖中。"
  },
  {
    "id": "sui#689",
    "title": "拔蒲 其二",
    "author": "",
    "content": "朝发桂兰渚，昼息桑榆下。与君同拔蒲，竟日不成把。"
  },
  {
    "id": "sui#690",
    "title": "作蚕丝 其一",
    "author": "",
    "content": "柔桑感阳风，阿娜婴兰妇。垂条付绿叶，委体看女手。"
  },
  {
    "id": "sui#691",
    "title": "作蚕丝 其三",
    "author": "",
    "content": "绩蚕初成茧，相思条女密。投身汤水中，贵得共成匹。"
  },
  {
    "id": "sui#692",
    "title": "作蚕丝 其四",
    "author": "",
    "content": "素丝非常质，屈折成绮罗。敢辞机杼劳，但恐花色多。"
  },
  {
    "id": "sui#693",
    "title": "陈太庙舞辞七首 其一 凯容舞",
    "author": "",
    "content": "于赫皇祖，宫墙高嶷。迈彼厥初，成兹峻机。缦乐简简，閟寝翼翼。祼飨若存，惟灵靡测。"
  },
  {
    "id": "sui#694",
    "title": "陈太庙舞辞七首 其二 凯容舞",
    "author": "",
    "content": "昭哉上德，浚彼洪源。道光前训，庆流后昆。神猷绵邈，清庙斯存。以享以祀，惟祖惟尊。"
  },
  {
    "id": "sui#695",
    "title": "陈太庙舞辞七首 其三 凯容舞",
    "author": "",
    "content": "选辰崇飨，饰礼严敬。靡爱牲牢，兼馨粢盛。明明烈祖，龙光远映。肇我王风，形斯舞咏。"
  },
  {
    "id": "sui#696",
    "title": "陈太庙舞辞七首 其四 凯容舞",
    "author": "",
    "content": "道遥积庆，德远昌基。永言祖武，致享从思。九章停列，八舞回墀。灵其降止，百福来绥。"
  },
  {
    "id": "sui#697",
    "title": "陈太庙舞辞七首 其五 凯容舞",
    "author": "",
    "content": "肇迹缔基，义标鸿篆。恭惟载德，琼源方阐。享荐三清，筵陈四琏。增我堂构，式敷帝典。"
  },
  {
    "id": "sui#698",
    "title": "陈太庙舞辞七首 其六 景德凯容舞",
    "author": "",
    "content": "皇祖执德，长发其祥。显仁藏用，怀道韬光。宁斯閟寝，合此萧芗。永昭贻厥，还符剪商。"
  },
  {
    "id": "sui#699",
    "title": "陈太庙舞辞七首 其七 武德舞",
    "author": "",
    "content": "烝哉圣祖，抚运升离。道周经纬，功格玄只。方轩迈扈，比舜陵妫。缉熙是咏，钦明在斯。云雷遘屯，图南共举。大定扬越，震威衡楚。四奥宅心，九畴还叙。景星出翼，非云入吕。德畅容辞，庆昭羽缀。于穆清庙，载扬徽烈。嘉玉既陈，丰盛斯洁。是将是享，鸿猷无绝。"
  },
  {
    "id": "sui#700",
    "title": "鸟妖诗",
    "author": "",
    "content": "独足上高台，茂草变为灰。欲知我家处，朱门当水开。"
  },
  {
    "id": "sui#701",
    "title": "读曲歌八十九首 其十四",
    "author": "",
    "content": "桐花特可怜。愿天无霜雪。梧子解千年。"
  },
  {
    "id": "sui#702",
    "title": "读曲歌八十九首 其六十二",
    "author": "",
    "content": "执手与欢别，合会在何时。明灯照空局，悠然未有期。"
  },
  {
    "id": "sui#703",
    "title": "读曲歌八十九首 其七十六",
    "author": "",
    "content": "暂出白门前，杨柳可藏乌。郎作沈水香，侬作博山炉。"
  },
  {
    "id": "sui#704",
    "title": "齐南郊光章十三首 其七 文德宣烈乐",
    "author": "",
    "content": "营泰畤，定天衷。思心绪，谋筮从。田烛置，爟火通。大孝昭，国礼融。"
  },
  {
    "id": "sui#705",
    "title": "齐鼙舞曲三首 其一 明君辞",
    "author": "",
    "content": "明君创洪业，盛德在建元。受命君四海，圣皇应灵干。五帝继三皇，三皇世所归。圣德应期运，天地不能违。仰之弥已高，犹天不可阶。将复结绳化，静拱天下齐。"
  },
  {
    "id": "sui#706",
    "title": "宴秦孝王于并州作诗",
    "author": "杨坚",
    "content": "红颜讵几，玉貌须臾。一朝花落，白发难除。明年后岁，谁有谁无。"
  },
  {
    "id": "sui#707",
    "title": "有所思",
    "author": "卢思道",
    "content": "长门与长信，忧思并难任。洞房明月下，空庭绿草深。怨歌裁洁素，能赋受黄金。复闻隔湘水，犹言限桂林。凄凄日已暮，谁见此时心。"
  },
  {
    "id": "sui#708",
    "title": "日出东南隅行",
    "author": "卢思道",
    "content": "初月正如钩，悬光入绮楼。中有可怜妾，如恨亦如羞。深情出艳语，密意满横眸。楚腰宁且细，孙眉本未愁。青玉勿当取，双银讵可留。会待东方骑，遥居最上头。"
  },
  {
    "id": "sui#709",
    "title": "棹歌行",
    "author": "卢思道",
    "content": "秋江见底清，越女复倾城。方舟共采摘，最得可怜名。落花流宝珥，微吹动香缨。带垂连理湿，棹举木兰轻。顺风传细语，因波寄远情。谁能结锦缆，薄暮隐长汀。"
  },
  {
    "id": "sui#710",
    "title": "美女篇",
    "author": "卢思道",
    "content": "京洛多妖艳，馀香爱物华。俱临邓渠水，共采邺园花。时摇五明扇，聊驻七香车。情疏看笑浅，娇深眄欲斜。微津染长黛，新溜湿轻纱。莫言人未解，随君独问家。"
  },
  {
    "id": "sui#712",
    "title": "神仙篇",
    "author": "卢思道",
    "content": "浮生厌危促，名岳共招携。云轩游紫府，风驷上丹梯。时见辽东鹤，屡听淮南鸡。玉英持作宝，琼实采成蹊。飞策扬轻电，悬旌耀彩霓。瑞银光似烛，灵石髓如泥。寥廓鸾山右，超越凤洲西。一丸应五色，持此救人迷。"
  },
  {
    "id": "sui#713",
    "title": "河曲游",
    "author": "卢思道",
    "content": "邺下盛风流，河曲有名游。应徐托后乘，车马践芳洲。丰茸鸡树密，遥裔鹤烟稠。日上疑高盖，云起类重楼。金羁自沃若，兰棹成夷犹。悬匏动清吹，采菱转艳讴。还珂响金埒，归袂拂铜沟。唯畏三春晚，勿言千载忧。"
  },
  {
    "id": "sui#714",
    "title": "城南隅燕",
    "author": "卢思道",
    "content": "城南气初新，才王邀故人。轻盈云映日，流乱鸟啼春。花飞北寺道，弦散南漳滨。舞动淮南袖，歌扬齐后尘。骈镳歇夜马，接轸限归轮。公孙饮弥月，平原燕浃旬。即是消声地，何须远避秦。"
  },
  {
    "id": "sui#715",
    "title": "蜀国弦",
    "author": "卢思道",
    "content": "西蜀称天府，由来擅沃饶。云浮玉垒夕，日映锦城朝。南寻九折路，东上七星桥。琴心若易解，令客岂难要。"
  },
  {
    "id": "sui#716",
    "title": "采莲曲",
    "author": "卢思道",
    "content": "曲浦戏妖姬，轻盈不自持。擎荷爱圆水，折藕弄长丝。佩动裙风入，妆销粉汗滋。菱歌惜不唱，须待暝归时。"
  },
  {
    "id": "sui#717",
    "title": "仰赠特进阳休之诗",
    "author": "卢思道",
    "content": "幽求遂古，逖听前闻。鸿荒眇邈，篆策絪缊。体国经野，为鸟为云。果行毓德，或武或文。于铄君子，含章挺秀。龙翰凤翼，玉荣松茂。逸韵孤峙，奇峰回构。慕舜匪高，希颜可陋。艺殚文府，学究书林。尽则穷丽，索隐钩深。灵珠耀手，明镜悬心。声偃华裔，道冠衣簪。豹变其文，鸿渐于陆。入作卿士，出为岳牧。千社万钟，玄冕丹毂。神之听之，介以景福。汉称广德，晋美剧阳。君亦高蹈，二此鸿芳。知足知止，令问令望。功遂身退，休有烈光。闻风伯夷，懦夫自立。祖道疏傅，行人霣泣。公之戾止，僚友胥集。瞻彼高山，每怀靡及。余实肤陋，少不及门。挟策问道，拜帚承恩。以兹高义，被于后昆。式歌且舞，敢赠长言。"
  },
  {
    "id": "sui#718",
    "title": "驾出圜丘诗",
    "author": "卢思道",
    "content": "开年简时日，上辛称天吉。平晓禁门开，隐隐乘舆出。乘舆出九重，金根御六龙。章移千乘动，旆举百神从。黄麾引朱节，灵鼓应华钟。神歌己相续，神光复相烛。风中飏紫烟，坛上埋苍玉。"
  },
  {
    "id": "sui#719",
    "title": "赠李若诗",
    "author": "卢思道",
    "content": "初发清漳浦，春草正萋萋。今留素浐曲，夏木已成蹊。尘起星桥外，日落宝坛西。庭空野烟合，巢深夕羽迷。短歌虽制素，长吟当执圭。寄语当窗妇，非关惜马蹄。"
  },
  {
    "id": "sui#720",
    "title": "赠李行之",
    "author": "卢思道",
    "content": "水衡称逸人，潘杨有世亲。形骸预冠盖，心思出风云。"
  },
  {
    "id": "sui#721",
    "title": "赠别司马幼之南聘诗",
    "author": "卢思道",
    "content": "故交忽千里，輶车莅远盟。幽人重离别，握手送征行。晚霞浮极浦，落景照长亭。拂雾扬龙节，乘风溯鸟旌。楚山百重映，吴江万仞清。夏云楼阁起，秋涛帷盖生。陆侯持宝剑，终子系长缨。前修亦何远，君其勖令名。"
  },
  {
    "id": "sui#722",
    "title": "赠刘仪同西聘诗",
    "author": "卢思道",
    "content": "开邛昔柔远，宾越尽招携。岂若驰天使，玉节抚遗黎。五祠临渭北，双岭带崤西。故关看金马，馀坛听宝鸡。垂丝被柳陌，落锦覆桃蹊。分祛俄易惨，离思实难赍。极野云峰合，遥嶂日轮低。尘暗前旌没，风长后骑嘶。灞陵行可望，函谷久无泥。须君劳旋罢，春草共萋萋。"
  },
  {
    "id": "sui#724",
    "title": "从驾经大慈照寺诗",
    "author": "卢思道",
    "content": "玄风冠东户，内范轶西陵。大川开宝匣，福地下金绳。绣栭高可映，画栱叠相承。日驭非难假，云师本易凭。阳室疑停燧，阴轩类鉴冰。迥题飞星没，长楣宿露凝。旌门曙光转，辇道夕云蒸。山只效灵物，水若荐休征。薄命叨恩纪，微躯窃自陵。优游徒可恃，周赉永难胜。"
  },
  {
    "id": "sui#725",
    "title": "春夕经行留侯墓诗",
    "author": "卢思道",
    "content": "少小期黄石，晚年游赤松。应成羽人去，何忽掩高封。疏芜枕绝野，逦迤带斜峰。坟荒隧草没，碑碎石苔浓。狙秦怀猛气，师汉挺柔容。盛烈芳千祀，深泉闭九重。夕风吟宰树，迟光落下舂。遂令怀古客，挥泪独无踪。"
  },
  {
    "id": "sui#726",
    "title": "上巳禊饮诗",
    "author": "卢思道",
    "content": "山泉好风日，城市厌嚣尘。聊持一樽酒，共寻千里春。馀光下幽桂，夕吹舞青苹。何言出关后，重有入林人。"
  },
  {
    "id": "sui#727",
    "title": "夜闻邻妓诗",
    "author": "卢思道",
    "content": "倡楼对三道，吹台临九重。笙随山上鹤，笛奏水中龙。怨歌声易断，妙舞态难逢。谁能暂留客，解佩一相从。"
  },
  {
    "id": "sui#728",
    "title": "赋得珠帘诗",
    "author": "卢思道",
    "content": "鉴帷明欲敛，照槛色将晨。可怜疏复密，隐映当窗人。浮清带远吹，含光动细尘。落花时屡拂，会待玉阶春。"
  },
  {
    "id": "sui#729",
    "title": "彭城王挽歌",
    "author": "卢思道",
    "content": "旭旦禁门开，隐隐灵舆发。才看凤楼迥，稍视龙山没。犹陈五营骑，尚聚三河卒。容卫俨未归，空山照秋月。"
  },
  {
    "id": "sui#730",
    "title": "乐平长公主挽歌",
    "author": "卢思道",
    "content": "妆楼对驰道，吹台临景舍。风入上春朝，月满凉秋夜。未言歌笑毕，已觉生荣谢。何时洛水湄，芝田解龙驾。"
  },
  {
    "id": "sui#731",
    "title": "后园宴诗",
    "author": "卢思道",
    "content": "常闻昆阆有神仙。云冠羽佩得长年。秋夕风动三珠树。春朝露湿九芝田。不如邺城佳丽所。玉楼银阁与天连。太液回波千丈映。上林花树百枝然。流风续洛渚。行云在南楚。可怜白水神。可念青楼女。便妍不羞涩。妖艳工言语。池苑正芳菲。得戏不知归。媚眼临歌扇。娇香出舞衣。纤腰如欲断。侧髻似能飞。南楼日已暮。长檐鸟应度。竹殿遥闻凤管声。虹桥别有羊车路。携手傍花丛。徐步入房栊。欲眠衣先解。半醉脸逾红。日日相看转难厌。千娇万态不知穷。欲积压妾心无剧已。明月流光满帐中。"
  },
  {
    "id": "sui#732",
    "title": "听鸣蝉篇",
    "author": "卢思道",
    "content": "听鸣蝉。此听悲无极。群嘶玉树里。回噪金门侧。长风送晚声。清露供朝食。晚风朝露实多宜。秋日高鸣独见知。轻身蔽数叶。哀鸣抱一枝。流乱罢还续。酸伤合更离。暂听别人心即断。才闻客子泪先垂。故乡已超忽。空庭正芜没。一夕复一朝。坐见凉秋月。河流带地从来崄。峭路干天不可越。红尘早弊陆生衣。明镜空悲潘掾发。长安城里帝王州。鸣钟列鼎自相求。西望渐台临太液。东瞻甲观距龙楼。说客恒持小冠出。越使常怀宝剑游。学仙未成便尚主。寻源不见已封侯。富贵功名本多豫。繁华轻薄尽无忧。讵念嫖姚嗟木梗。谁忆田单倦土牛。归去来。青山下。秋菊离离日堪把。独焚枯鱼宴林野。终成独校子云书。何如还驱少游马。"
  },
  {
    "id": "sui#733",
    "title": "联句作诗",
    "author": "卢思道",
    "content": "共甑分炊水，同铛各煮鱼。"
  },
  {
    "id": "sui#735",
    "title": "答杨世子诗",
    "author": "孙万寿",
    "content": "太华五千仞，长河九万里。山川每蕴玉，人物多君子。丞相朝所宗，太尉国之纪。若人惟杰出，济世承馀祉。趋庭遵教义，博物兼文史。奇声振宛洛，雅论穷名理。伊余苦疲病，寂寞罕宾游。不言驱驷马，于焉访一丘。缟纻始云赠，胶漆乃相投。优枕空长想，骖蹇遂无由。忽此承来翰，华藻殊辉焕。虽则滥吹嘘，可以蠲忧叹。怀袖终不灭，掌握方留玩。和风初应律，山莺已复新。芳菲徒自好，节物不关人。劳歌虽有曲，无以报阳春。"
  },
  {
    "id": "sui#736",
    "title": "别赠诗",
    "author": "孙万寿",
    "content": "昔我游云阁，及尔谬同官。高步参师友，长裾接绮纨。索居方十载，相思劳万端。不言今夕遇，得尽故人欢。酒随彭泽至，琴即武城弹。高斋屏馀热，珍簟宿轻寒。叶落霜威重，蓂疏月色残。将归动离恨，弥伤行路难。"
  },
  {
    "id": "sui#737",
    "title": "和张丞奉诏于江都望京口诗",
    "author": "孙万寿",
    "content": "回首观涛处，极望沧海湄。流波去无限，乔木不胜悲。蓬莱虽已变，池塘尚所思。归飞路穷此，怅望情难持。吾生乃民季，畴日佐藩维。尚想西园夕，犹怀北固时。城邑才辨处，风烟忽何之。跂予未能已，顾叹空迟迟。"
  },
  {
    "id": "sui#738",
    "title": "和周记室游旧京诗",
    "author": "孙万寿",
    "content": "大夫悯周庙，王子泣殷墟。自然心断绝，何关系惨舒。仆本漳滨士，旧国亦沦胥。紫陌风尘起，青坛冠盖疏。台留子建赋，宫落仲将书。谯周自题柱，商容谁表闾。闻君怀古曲，同病亦涟如。方知周处叹，前后信非虚。"
  },
  {
    "id": "sui#739",
    "title": "行经旧国诗",
    "author": "孙万寿",
    "content": "萧条金阙远，怅望羁心愁。旧邸成三径，故园馀一丘。庭引田家客，池泛野人舟。日斜山气冷，风近树声秋。弱年陪宴喜，方兹更献酬。修竹惭词赋，丛桂且淹留。自忝无员职，空贻不调羞。武骑非吾好，还思江汉游。"
  },
  {
    "id": "sui#740",
    "title": "庭前枯树诗",
    "author": "孙万寿",
    "content": "当时金谷里，昔日平陵东。布叶俱承露，开花共待风。摇落一如此，容华遂不同。庭前生意尽，井上蠹心空。匠者无劳顾，拥肿难为功。"
  },
  {
    "id": "sui#742",
    "title": "从驾巡游诗",
    "author": "李德林",
    "content": "大夏尧遗俗，汾河汉豫游。今随龙驾往，还属雁飞秋。天行肃辇路，日驭翼华辀。朝乘六气辩，夕动七星旒。谷静禽多思，风高松易秋。远林才有色，遥水漫无流。京华佳丽所，目极与云浮。但睹凌霄观，讵见望仙楼。锁门皆秀发，鸳池尽学优。待君草封禅，东山观射牛。"
  },
  {
    "id": "sui#743",
    "title": "从驾还京诗",
    "author": "李德林",
    "content": "至仁文教远，惟圣武功宣。太师观六义，诸侯问百年。玄览时乘隙，训旅次山川。镇象屯休气，华盖翼飞烟。鼓奏千人响，旗动七星连。峻岭戈回日，高峰马煦天。姑射神游罢，萧关猎骑旋。更待东山上，看君巡狩篇。"
  },
  {
    "id": "sui#744",
    "title": "夏日诗",
    "author": "李德林",
    "content": "夏景多烦蒸，山水暂追凉。桐枝覆玉槛，荷叶满银塘。轻扇摇明月，珍簟拂流黄。壶盛仙客酒，瓶贮帝台浆。才人下铜雀，侍妓出明光。歌声越齐市，舞曲冠平阳。微风动罗带，薄汗染红妆。共欣陪宴赏，千秋乐未央。"
  },
  {
    "id": "sui#745",
    "title": "入山诗",
    "author": "李德林",
    "content": "登岭望重关，腰佩且鸣环。天河临易饮，月桂近将攀。王母西山至，夫人南岳还。何必阳台下，要待梦容颜。"
  },
  {
    "id": "sui#746",
    "title": "咏松树诗",
    "author": "李德林",
    "content": "结根生上苑，擢秀迩华池。岁寒无改色，年长有倒枝。露自金盘洒，风从玉树吹。寄言谢霜雪，贞心自不移。"
  },
  {
    "id": "sui#747",
    "title": "刘生",
    "author": "柳庄",
    "content": "座惊称字孟，豪雄道姓刘。广陌通朱邸，大路起青楼。耍贤驿已置，留宾辖且投。光斜日下雾，庭阴月上钩。"
  },
  {
    "id": "sui#748",
    "title": "咏修竹诗",
    "author": "明克让",
    "content": "非君多爱赏，谁贵此贞心。"
  },
  {
    "id": "sui#749",
    "title": "咏死乌诗",
    "author": "明馀庆",
    "content": "暮空长罢噪，箭急不知惊。赖馀琴里曲，犹有夜啼声。"
  },
  {
    "id": "sui#750",
    "title": "初夏应诏诗",
    "author": "魏澹",
    "content": "虽度芳春节，物色尚馀华。出帘飞小燕，映户落残花。舞衫飘细縠，歌扇掩轻纱。兰房本宜夜，不畏日光斜。"
  },
  {
    "id": "sui#752",
    "title": "咏石榴诗",
    "author": "魏澹",
    "content": "分根金谷里，移植广庭中。新枝含浅绿，晚萼散轻红。影入环阶水，香随度隙风。路远无由寄，徒念春闺空。"
  },
  {
    "id": "sui#753",
    "title": "园树有巢鹊戏以咏之",
    "author": "魏澹",
    "content": "畏玉心常骇，填河力已穷。夜飞还绕树，朝鸣且向风。知来宁自伐，识岁不论功。早晚时应至，轻举一排空。"
  },
  {
    "id": "sui#754",
    "title": "咏桐诗",
    "author": "魏澹",
    "content": "本求裁作瑟，何用削成圭。愿寄华庭里，枝横待凤栖。"
  },
  {
    "id": "sui#755",
    "title": "短歌行",
    "author": "辛德源",
    "content": "驰射罢金沟，戏笑上云楼。少妻鸣赵瑟，侍妓转吴讴。杯度浮香满，扇举细尘浮。星河耿凉夜，飞月艳新秋。忽念奔驹促，弥欣执烛游。"
  },
  {
    "id": "sui#756",
    "title": "白马篇",
    "author": "辛德源",
    "content": "任侠重芳辰，相从竞逐春。金羁络赭汗，紫缕应红尘。宝剑提三尺，雕弓韬六钧。鸣珂蹀细柳，飞盖出宜春。遥见浮光发，悬知上头人。"
  },
  {
    "id": "sui#757",
    "title": "霹雳引",
    "author": "辛德源",
    "content": "出地声初奋，乘干威更作。云衔天笑明，雨带星精落。碎枕神无扰，震楹书自若。侧闻吟白虎，远见飞玄鹤。"
  },
  {
    "id": "sui#758",
    "title": "猗兰操",
    "author": "辛德源",
    "content": "奏事传青阁，拂除乃陶嘉。散条凝露彩，含芳映日华。已知香若麝，无怨直如麻。不学芙蓉草，空作眼中花。"
  },
  {
    "id": "sui#759",
    "title": "成连",
    "author": "辛德源",
    "content": "征夫从远役，归望绝云端。蓑笠城逾坏，霜落梅初寒。雪夜愁烽湿，冰朝饮马难。寂寂长安信，谁念客衣单。"
  },
  {
    "id": "sui#760",
    "title": "芙蓉花",
    "author": "辛德源",
    "content": "洛神挺凝素，文君拂艳红。丽质徒相比，鲜彩两难同。光临照波日，香随出岸风。涉江良自远，托意在无穷。"
  },
  {
    "id": "sui#761",
    "title": "浮游花",
    "author": "辛德源",
    "content": "窗中斜日照，池上落花浮。若畏春风晚，当思秉烛游。"
  },
  {
    "id": "sui#762",
    "title": "东飞伯劳歌",
    "author": "辛德源",
    "content": "合欢芳树连理枝，荆王神女乍相随。谁家妖艳荡轻舟，含娇转眄骋风流。犀枻兰桡翠羽盖，云罗雾縠莲花带。女儿年几十六七，玉面新妆映朝日。落花从风俄度春，空留可怜何处新。"
  },
  {
    "id": "sui#763",
    "title": "星名",
    "author": "辛德源",
    "content": "边祲昏高柳，爟火照离宫。明堂发三令，勾陈集五戎。素扇麾全月，朱旗引半虹。虎落惊氛敛，龙城宿雾通。击钟张大乐，置酒宴群公。关山无复阻，车书方大同。"
  },
  {
    "id": "sui#764",
    "title": "于邢邵座赋诗",
    "author": "辛德源",
    "content": "寒威渐离风，春色方依树。"
  },
  {
    "id": "sui#765",
    "title": "恙妪诗",
    "author": "辛德源",
    "content": "皂陂垂肩井。"
  },
  {
    "id": "sui#766",
    "title": "秋游昆明池诗",
    "author": "元行恭",
    "content": "旅客伤羁远，樽酒慰登临。池鲸隐旧石，岸菊聚新金。阵低云色近，行高雁影深。欹荷泻圆露，卧柳横清阴。衣共秋风冷，心学古灰沈。还似无人处，幽兰入雅琴。"
  },
  {
    "id": "sui#767",
    "title": "过故宅诗",
    "author": "元行恭",
    "content": "颓城百战后，荒宅四邻通。将军树已折，步兵途转穷。吹台有山鸟，歌庭聒野虫。草深斜径没，水尽曲池空。林中满明月，是处来春风。唯馀一废井，尚夹两株桐。"
  },
  {
    "id": "sui#768",
    "title": "棹歌行",
    "author": "萧岑",
    "content": "桂酒既潺湲，轻舟亦乘驾。鼓枻何所吟，吟我皇唐化。容与沧浪中，淹留明月夜。"
  },
  {
    "id": "sui#769",
    "title": "东征歌",
    "author": "王通",
    "content": "我思国家兮远游京畿。忽逢帝王兮降礼布衣。遂怀古人之心兮将兴太平之基。时异事变兮志乖愿违。吁嗟道之不行兮垂翅东归。皇之不断兮劳身西飞。"
  },
  {
    "id": "sui#770",
    "title": "河边枯树诗",
    "author": "刘臻",
    "content": "奇树临芳渚，半死若龙门。疾风摧劲叶，沙岸毁盘根。将军犹未坐，匠石不曾论。无复凌云势，空馀激浪痕。可嗟摧折尽，讵得上河源。"
  },
  {
    "id": "sui#771",
    "title": "石城山",
    "author": "史万岁",
    "content": "石城门峻谁开辟，更鼓悟闻风落石。界天自岭胜金汤，镇压西南天半壁。"
  },
  {
    "id": "sui#772",
    "title": "入塞",
    "author": "何妥",
    "content": "桃林千里险，候骑乱纷纷。问此将何事，嫖姚封冠军。回旌引流电，归盖转行云。待任苍龙杰，方当论次勋。"
  },
  {
    "id": "sui#773",
    "title": "长安道",
    "author": "何妥",
    "content": "长安狭斜路，纵横四达分。车轮鸣凤辖，箭服耀鱼文。五陵多任侠，轻骑自连群。少年皆重气，谁识故将军。"
  },
  {
    "id": "sui#774",
    "title": "奉敕于太常寺修正古乐诗",
    "author": "何妥",
    "content": "大乐遗钟鼓，至乐贵忘情。俗久淳和变，年深礼孝生。嶰谷调孤管，仑山学凤鸣。浮云成舞曲，白雪作歌名。闻诗六义辨，观漏八风平。肃穆皇威畅，沦涟河水清。钧天动丝竹，括地响錞钲。尽美兼韶濩，盛德总咸英。寥亮凫钟彻，飘扬翟羽轻。小臣属千载，时幸预簪缨。行欣负苍璧，衢坛听九成。"
  },
  {
    "id": "sui#775",
    "title": "乐部曹观乐诗",
    "author": "何妥",
    "content": "东海馀风大，陶唐遗思深。何如观遍舞，奏鼓间摐金。清管调丝竹，朱弦韵雅琴。八行陈树羽，六德审知音。至道兼韶濩，充庭总韎任。高天度流火，落日广城阴。百神谐景福，万国仰君临。大乐非钟鼓，且用戒民心。"
  },
  {
    "id": "sui#776",
    "title": "送晋熙公别诗",
    "author": "尹式",
    "content": "太行君失路，扶摇我退飞。无复红颜在，空持白首归。色移三代服，尘化两京衣。道穷方识命，事云乃知非。西候追孙楚，南津送陆机。云薄鳞逾细，山高翠转微。气随流水咽，泪逐断弦挥。但令寸心密，随意尺书稀。"
  },
  {
    "id": "sui#777",
    "title": "饮马长城窟行",
    "author": "杨广",
    "content": "肃肃秋风起，悠悠行万里。万里何所行，横漠筑长城。岂台小子智，先圣之所营。树兹万世策，安此忆兆生。讵敢惮焦思，高枕于上京。北河秉武节，千里卷戎旌。山川互出没，原野穷超忽。摐金止行阵，鸣鼓兴士卒。千乘万骑动，饮马长城窟。秋昏塞外云，雾暗关山月。缘岩驿马上，乘空烽火发。借问长城候，单于入朝谒。浊气静天山，晨光照高阙。释兵仍振旅，要荒事方举。饮至告言旋，功归清庙前。"
  },
  {
    "id": "sui#778",
    "title": "步虚词二首 其一",
    "author": "杨广",
    "content": "洞府凝玄液，灵山体自然。俯临沧海岛，回出大罗天。八行分宝树，十丈散芳莲。悬居烛日月，天步役风烟。蹑记书金简，乘空诵玉篇。冠法二仪立，佩带五星连。琼轩觯甘露，瑜井挹膏泉。南巢息云马，东海戏桑田。回旗游八极，飞轮入九玄。高蹈虚无外，天地乃齐年。"
  },
  {
    "id": "sui#779",
    "title": "步虚词二首 其二",
    "author": "杨广",
    "content": "总辔行无极，相推凌太虚。翠霞承凤辇，碧雾翼龙舆。轻举金台上，高会玉林墟。朝游度圆海，夕宴下方诸。"
  },
  {
    "id": "sui#780",
    "title": "春江花月夜二首 其一",
    "author": "杨广",
    "content": "暮江平不动，春花满正开。流波将月去，潮水带星来。"
  },
  {
    "id": "sui#781",
    "title": "春江花月夜二首 其二",
    "author": "杨广",
    "content": "夜露含花气，春潭瀁月晖。汉水逢游女，湘川值两妃。"
  },
  {
    "id": "sui#782",
    "title": "锦石捣流黄二首 其一",
    "author": "杨广",
    "content": "汉使出燕然，愁闺夜不眠。易制残灯下，鸣砧秋月前。"
  },
  {
    "id": "sui#783",
    "title": "锦石捣流黄二首 其二",
    "author": "杨广",
    "content": "今夜长城下，云昏月应暗。谁见倡楼前，心悲不成惨。"
  },
  {
    "id": "sui#784",
    "title": "喜春游歌二首 其一",
    "author": "杨广",
    "content": "禁苑百花新，佳期游上春。轻身赵皇后，歌曲李夫人。"
  },
  {
    "id": "sui#785",
    "title": "喜春游歌二首 其二",
    "author": "杨广",
    "content": "步缓知无力，脸曼动馀娇。锦袖淮南舞，宝袜楚宫腰。"
  },
  {
    "id": "sui#786",
    "title": "杨叛儿曲",
    "author": "杨广",
    "content": "青春上阳月，结伴戏京华。龙媒玉珂马，凤轸绣香车。水映临桥树，风吹夹路花。日昏欢宴罢，相将归狭斜。"
  },
  {
    "id": "sui#787",
    "title": "江都宫乐歌",
    "author": "杨广",
    "content": "扬州旧处可淹留，台榭高明复好游。风亭芳树迎早夏，长皋麦陇送馀秋。渌潭桂楫浮青雀，果下金鞍跃紫骝。绿觞素蚁流霞饮，长袖清歌乐戏州。"
  },
  {
    "id": "sui#788",
    "title": "江陵女歌",
    "author": "杨广",
    "content": "雨从天上落，水从桥下流。拾得娘裙带，同心结两头。"
  },
  {
    "id": "sui#789",
    "title": "泛龙舟",
    "author": "杨广",
    "content": "舳舻千里泛归舟，言旋旧镇下扬州。借问扬州在何处，淮南江北海西头。六辔聊停御百丈，暂罢开山歌棹讴。讵似江东掌间地，独自称言鉴里游。"
  },
  {
    "id": "sui#790",
    "title": "四时白纻歌二首 其一 东宫春",
    "author": "杨广",
    "content": "洛阳城边朝日晖，天渊池前春燕归。含露桃花开未飞，临风杨柳自依依。小苑花红洛水绿，清歌宛转繁弦促。长袖逶迤动珠玉，千年万岁阳春曲。"
  },
  {
    "id": "sui#791",
    "title": "四时白纻歌二首 其二 江都夏",
    "author": "杨广",
    "content": "黄梅雨细麦秋轻，枫叶萧萧江水平。飞楼绮观轩若惊，花簟罗帏当夜清。菱潭落日双凫舫，绿水红妆两摇渌。还似扶桑碧海上，谁肯空歌采莲唱。"
  },
  {
    "id": "sui#792",
    "title": "凤艒歌",
    "author": "杨广",
    "content": "三月三日向红头，正见鲤鱼波上游。意欲垂钩往撩取，恐是蛟龙还复休。"
  },
  {
    "id": "sui#793",
    "title": "纪辽东二首 其一",
    "author": "杨广",
    "content": "辽东海北剪长鲸。风云万里清。方当销锋散马牛。旋师宴镐京。前歌后舞振军威。饮至解戎衣。判不徒行万里去。空道五原归。"
  },
  {
    "id": "sui#794",
    "title": "纪辽东二首 其二",
    "author": "杨广",
    "content": "秉旄伏节定辽东。俘馘变夷风。清歌凯捷九都水。归宴雒阳宫。策功行赏不淹留。全军藉智谋。讵似南宫复道上。先封雍齿侯。"
  },
  {
    "id": "sui#795",
    "title": "冬至干阳殿受朝诗",
    "author": "杨广",
    "content": "北陆玄冬盛，南至晷漏长。端拱朝万国，守文继百王。至德惭日用，治道愧时康。新邑建嵩岳，双阙临洛阳。圭景正八表，道路均四方。碧空霜华净，朱庭皎日光。缨佩既济济，钟鼓何锽锽。文戟翊高殿，采眊分修廊。元首乏明哲，股肱贵惟良。舟楫行有寄，庶此王化昌。"
  },
  {
    "id": "sui#796",
    "title": "云中受突厥主朝宴席赋诗",
    "author": "杨广",
    "content": "鹿塞鸿旗驻，龙庭翠辇回。毡帷望风举，穹庐向日开。呼韩顿颡至，屠耆接踵来。索辫擎膻肉，韦鞲献酒杯。如何汉天子，空上单于台。"
  },
  {
    "id": "sui#797",
    "title": "宴东堂诗",
    "author": "杨广",
    "content": "雨罢春光润，日落暝霞晖。海榴舒欲尽，山樱开未飞。清音出歌扇，浮香飘舞衣。翠帐全临户，金屏半隐扉。风花意无极，芳树晓禽归。"
  },
  {
    "id": "sui#799",
    "title": "赐牛弘诗",
    "author": "杨广",
    "content": "晋家山吏部，魏代卢尚书。莫言先哲异，奇才并佐予。学行敦时俗，道素乃冲虚。纳言云阁上，礼仪皇运初。彝伦欣有叙，垂拱事端居。"
  },
  {
    "id": "sui#800",
    "title": "赐诸葛颖",
    "author": "杨广",
    "content": "参翰长洲苑，侍讲肃成门。名理穷研核，英华恣讨论。实录资平允，传芳导后昆。"
  },
  {
    "id": "sui#801",
    "title": "早渡淮诗",
    "author": "杨广",
    "content": "平淮既淼淼，晓雾复霏霏。淮甸未分色，泱漭共晨晖。晴霞转孤屿，锦帆出长圻。潮鱼时跃浪，沙禽鸣欲飞。会待高秋晚，愁因逝水归。"
  },
  {
    "id": "sui#802",
    "title": "临渭源诗",
    "author": "杨广",
    "content": "西征乃届此，山路亦悠悠。地干纪灵异，同穴吐洪流。滥觞何足拟，浮槎难可俦。惊波鸣涧石，澄岸泻岩楼。滔滔下狄县，淼淼肆神州。长林啸白兽，云径想青牛。风归花叶散，日举烟雾收。直为求人隐，非穷辙迹游。"
  },
  {
    "id": "sui#803",
    "title": "还京师诗",
    "author": "杨广",
    "content": "东都礼仪举，西京冠盖归。是月春之季，花柳相依依。云跸清驰道，雕辇御晨晖。嘹亮铙笳奏，葳蕤旌旆飞。后乘趋文雅，前驱厉武威。"
  },
  {
    "id": "sui#804",
    "title": "舍舟登陆示慧日道场玉清玄坛德众诗",
    "author": "杨广",
    "content": "天净宿云卷，日举长川旦。飒洒林花落，逶迤风柳散。孤鹤近追群，啼莺远相唤。莲舟水处尽，画轮途始半。江浐各自遥，东西并兴叹。已熏禅慧力，复藉金丹捍。有异三川游，曾非四门观。于焉履妙道，超然登彼岸。"
  },
  {
    "id": "sui#805",
    "title": "谒方山灵岩寺诗",
    "author": "杨广",
    "content": "梵宫既隐隐，灵岫亦沈沈。平郊送晚日，高峰落远阴。回幡飞曙岭，疏钟响昼林。蝉鸣秋气近，泉吐石溪深。抗迹禅枝地，发念菩提心。"
  },
  {
    "id": "sui#806",
    "title": "月夜观星诗",
    "author": "杨广",
    "content": "团团素月净，翛翛夕景清。谷泉惊暗石，松风动夜声。披衣出荆户，蹑履步山楹。欣睹明党亮，喜见泰阶平。觜参犹可识，牛女尚分明。更移斗柄转，夜久天河横。徘徊不能寐，参差几种情。"
  },
  {
    "id": "sui#807",
    "title": "季秋观海诗",
    "author": "杨广",
    "content": "孟轲叙游圣，枚乘说愈疾。逖听乃前闻，临深验兹日。浮天迥无岸，含灵固非一。委输百谷归，朝宗万川溢。分城碧雾晴，连洲彩云密。欣同夫子观，深愧玄虚笔。"
  },
  {
    "id": "sui#808",
    "title": "望海诗",
    "author": "杨广",
    "content": "碧海虽欣瞩，金台空有闻。远水翻如岸，遥山倒似云。断涛还共合，连浪或时分。驯鸥旧可狎，卉木足为群。方知小姑射，谁复语临汾。"
  },
  {
    "id": "sui#809",
    "title": "咏鹰诗",
    "author": "杨广",
    "content": "迁朔欲之衡，忽投罻罗里。既以羁华绊，仍持献君子。青骹固绝俦，素羽诚难拟。深目表兹称，阔臆斯为美。惊兽不及奔，猜禽无暇起。虽蒙鞲上荣，无复凌云志。"
  },
  {
    "id": "sui#810",
    "title": "献岁燕宫臣诗",
    "author": "杨广",
    "content": "三元建上京，六佾宴吴城。朱庭容卫肃，青天春气明。朝光动剑彩，长阶分佩声。酒阑钟磬息，欣观礼乐成。"
  },
  {
    "id": "sui#811",
    "title": "正月十五日于通衢建灯夜升南楼诗",
    "author": "杨广",
    "content": "法轮天上转，梵声天上来。灯树千光照，花焰七枝开。月影凝流水，春风含夜梅。幡动黄金地，钟发琉璃台。"
  },
  {
    "id": "sui#812",
    "title": "晚春诗",
    "author": "杨广",
    "content": "洛阳春稍晚，四望满春晖。杨叶行将暗，桃花落未稀。窥檐燕争人，穿林鸟乱飞。唯当关塞者，溽露方沾衣。"
  },
  {
    "id": "sui#813",
    "title": "悲秋诗",
    "author": "杨广",
    "content": "故年秋始去，今年秋复来。露浓山气冷，风急蝉声哀。鸟击初移树，鱼寒欲隐苔。断雾时通日，残云尚作雷。"
  },
  {
    "id": "sui#814",
    "title": "冬夜诗",
    "author": "杨广",
    "content": "不觉岁将尽，已复入长安。月影含冰冻，风声凄夜寒。江海波涛壮，崤潼坂险难。无因寄飞翼，徒欲动和銮。"
  },
  {
    "id": "sui#815",
    "title": "夏日临江诗",
    "author": "杨广",
    "content": "夏潭荫修竹，高岸坐长枫。日落沧江静，云散远山空。鹭飞林外白，莲开水上红。逍遥有馀兴，怅望情不终。"
  },
  {
    "id": "sui#816",
    "title": "北乡古松树诗",
    "author": "杨广",
    "content": "古松惟一树，森竦讵成林。独留尘尾影，犹横偃盖阴。云来聚云色，风度杂风音。孤生小庭里，尚表岁寒心。"
  },
  {
    "id": "sui#817",
    "title": "幸江都作诗",
    "author": "杨广",
    "content": "求归不得去，真成遭个春。鸟声争劝酒，梅花笑杀人。"
  },
  {
    "id": "sui#818",
    "title": "诗",
    "author": "杨广",
    "content": "寒雅飞数点，流水绕孤村。斜阳欲落处，一望黯消魂。"
  },
  {
    "id": "sui#819",
    "title": "游明庆寺诗",
    "author": "姚察",
    "content": "地灵居五净，山幽寂四禅。月宫临镜石，花赞绕峰莲。霞晖间幡影，云气合炉烟。迥松高偃盖，水瀑细分泉。含风万籁响，裛露百花鲜。宿昔寻真趣，结友亟留连。山庭出藿蘼，涧沚濯潺湲。因斯事熏习，便得息攀缘。何言遂云雨，怀此怅悠然。徒有南登望，会逐东流旋。"
  },
  {
    "id": "sui#820",
    "title": "赋得笛诗",
    "author": "姚察",
    "content": "作曲是佳人，制名由巧匠。鹍弦时莫并，凤管还相向。随歌响更发，逐舞声弥亮。宛转度云窗，逶迤出黼帐。长随画堂里，承恩无所让。"
  },
  {
    "id": "sui#821",
    "title": "出塞二首 其一",
    "author": "杨素",
    "content": "漠南胡未空，汉将复临戎。飞狐出塞北，碣石指辽东。冠军临瀚海，长平翼大风。云横虎落阵，气抱龙城虹。横行万里外，胡运百年穷。兵寝星芒落，战解月轮空。严刁息夜斗，辛角罢鸣弓。北风嘶朔马，胡霜切塞鸿。休明大道暨，幽荒日用同。方就长安邸，来谒建章宫。"
  },
  {
    "id": "sui#822",
    "title": "出塞二首 其二",
    "author": "杨素",
    "content": "汉虏未和亲，忧国不忧身。握手河梁上，穷涯北海滨。据鞍独怀古，慷慨感良臣。历览多旧迹，风日惨愁人。荒塞空千里，孤城绝四邻。树寒偏易古，草衰恒不春。交河明月夜，阴山苦雾辰。雁飞南入汉，水流西咽秦。风霜久行役，河朔备艰辛。薄暮边声起，空飞胡骑尘。"
  },
  {
    "id": "sui#823",
    "title": "赠薛内史诗",
    "author": "杨素",
    "content": "耿耿不能寐，京洛久离群。横琴还独坐，停杯遂待君。待君春草歇，独坐秋风发。朝朝唯落花，夜夜空明月。明月徒流光，落花空自芳。别离望南浦，相思在汉阳。汉阳隔陇吟，南浦达桂林。山川虽未远，无由得寄音。"
  },
  {
    "id": "sui#824",
    "title": "赠薛播州诗 其一",
    "author": "杨素",
    "content": "在昔天地闭，品物属屯蒙。和平替王道，哀怨结人风。麟伤世已季，龙战道将穷。乱海飞群水，贯日引长虹。干戈异革命，揖让非至公。"
  },
  {
    "id": "sui#825",
    "title": "赠薛播州诗 其二",
    "author": "杨素",
    "content": "两河定宝鼎，八水域神州。函关绝无路，京洛化为丘。漳滏尔连沼，泾渭余别流。生郊满戎马，涉路起风牛。班荆疑莫遇，赠缟竟无由。"
  },
  {
    "id": "sui#826",
    "title": "赠薛播州诗 其三",
    "author": "杨素",
    "content": "五纬连珠聚，千载浊河清。金亡潜虎质，闰尽自蛙声。圣期伊旦暮，天禄启炎精。雾生三日重，星飞五老轻。禋宗答上帝，改物创群生。"
  },
  {
    "id": "sui#827",
    "title": "赠薛播州诗 其四",
    "author": "杨素",
    "content": "道昏虽已朗，政故犹未新。刳舟洹水济，结网大川滨。出游迎钓叟，入梦访幽人。植林离各树，开荣岂异春。相逢一时泰，共幸百年身。"
  },
  {
    "id": "sui#828",
    "title": "赠薛播州诗 其五",
    "author": "杨素",
    "content": "有帛贲丘园，生刍自幽谷。尘芳金马路，澜清凤池澳。零露既垂光，清风复流穆。倾盖如旧知，弹冠岂新沭。利心金各断，芬言兰共馥。"
  },
  {
    "id": "sui#829",
    "title": "赠薛播州诗 其六",
    "author": "杨素",
    "content": "自余历端揆，缉熙恧时彦。及尔陪帷幄，出纳先天眷。高调发清音，缛藻流馀绚。或如彼金玉，岁暮无凋变。余松待尔心，尔筠留我箭。"
  },
  {
    "id": "sui#830",
    "title": "赠薛播州诗 其七",
    "author": "杨素",
    "content": "荏苒积岁时，契阔同游处。阊阖既趋朝，承明还宴语。上林陪羽猎，甘泉侍清曙。迎风含暑气，飞雨凄寒序。相顾惜光阴，留情共延伫。"
  },
  {
    "id": "sui#831",
    "title": "赠薛播州诗 其八",
    "author": "杨素",
    "content": "滔滔彼江汉，实为南国纪。作牧求明德，若人应斯美。高卧未褰帷，飞声已千里。还望白云天，日暮秋风起。岘山君傥游，泪落应无已。"
  },
  {
    "id": "sui#832",
    "title": "赠薛播州诗 其九",
    "author": "杨素",
    "content": "汉阴政已成，岭表人犹蠹。弹冠比方新，还珠总如故。楚人结去思，越俗歌来暮。阳乌尚归飞，别鹤还回顾。君见南枝巢，应思北风路。"
  },
  {
    "id": "sui#833",
    "title": "赠薛播州诗 其十",
    "author": "杨素",
    "content": "北风吹故林，秋声不可听。雁飞穷海寒，鹤唳霜皋净。含毫心未传，闻音路犹夐。唯有孤城月，徘徊独临映。吊影余自怜，安知我疲病。"
  },
  {
    "id": "sui#834",
    "title": "赠薛播州诗 其十一",
    "author": "杨素",
    "content": "养病愿归闲，居荣在知足。栖迟茂陵下，优游沧海曲。古人情可见，今人遵路躅。荒居接野穷，心物俱非俗。桂树芳丛生，山幽竟何欲。"
  },
  {
    "id": "sui#835",
    "title": "赠薛播州诗 其十二",
    "author": "杨素",
    "content": "所欲栖一枝，禀分丰诸已。园树避鸣蝉，山梁过雌雉。野阴冒丛灌，幽气含兰芷。悲哉暮秋别，春草复萋矣。鸣琴久不闻，属听空流水。"
  },
  {
    "id": "sui#836",
    "title": "赠薛播州诗 其十三",
    "author": "杨素",
    "content": "秋水鱼游日，春树鸟鸣时。濠梁暮共往，幽谷有相思。千里悲无驾，一见杳难期。山河散琼蕊，庭树下丹滋。物华不相待，迟暮有馀悲。"
  },
  {
    "id": "sui#837",
    "title": "赠薛播州诗 其十四",
    "author": "杨素",
    "content": "衔悲向南浦，寒色黯沈沈。风起洞庭险，烟生云梦深。独飞时慕侣，寡和乍孤音。木落悲时暮，时暮感离心。离心多苦调，讵假雍门琴。"
  },
  {
    "id": "sui#838",
    "title": "行经汉高陵诗",
    "author": "杨素",
    "content": "芳春无献果，明月不游衣。"
  },
  {
    "id": "sui#839",
    "title": "遗源雄诗",
    "author": "贺若弼",
    "content": "交河骠骑幕，合浦伏波营。勿使麒麟上，无我二人名。"
  },
  {
    "id": "sui#840",
    "title": "豫章行 其二",
    "author": "薛道衡",
    "content": "荡子从来好留滞，况复关山远迢递。当学织女嫁牵牛，莫作姮娥叛夫婿。偏讶思君无限极，欲罢欲忘还复忆。愿作王母三青鸟，飞去飞来传消息。丰城双剑昔曾离，经年累月复相随。不畏将军成久别，只恐封侯心更移。"
  },
  {
    "id": "sui#841",
    "title": "奉和晚日杨子江应制诗",
    "author": "柳䛒",
    "content": "诘旦金铙发，骖驾出城闉。鲜云临葆盖，细草藉班轮。千里烟霞色，四望江山春。梅风吹落蕊，酒雨减轻尘。日斜欢未毕，睿想良非一。风生叠浪起，雾卷孤帆出。辞藻丽繁星，高论光朝日。空美邹枚侣，终谢渊云笔。"
  },
  {
    "id": "sui#842",
    "title": "奉和晚日杨子江应教诗",
    "author": "柳䛒",
    "content": "大江都会所，长洲有旧名。西流控岷蜀，东泛迩蓬瀛。未睹纤罗动，先听远涛声。空蒙云色晦，浃垒浪华生。欲知暮雨歇，当观飞旆轻。"
  },
  {
    "id": "sui#843",
    "title": "奉和春日临渭水应令诗",
    "author": "柳䛒",
    "content": "饮马投钱岸，解钓剖璜津。风丝曳香饵，复杯怀昔人。"
  },
  {
    "id": "sui#844",
    "title": "咏死牛诗",
    "author": "柳䛒",
    "content": "一朝辞绀幰，千里别黄河。对衣徒下泣，扣角讵闻歌。"
  },
  {
    "id": "sui#845",
    "title": "阳春歌",
    "author": "柳䛒",
    "content": "春鸟一啭有千声。春花一丛千种名。旅人无语坐檐楹。思乡怀土志难平。唯当文共酒。暂与兴相迎。"
  },
  {
    "id": "sui#846",
    "title": "奉和冬至干阳殿受朝应诏诗",
    "author": "牛弘",
    "content": "恭已临万寓，宸居御八埏。作贡菁茅集，来朝圭黻连。司仪三揖盛，掌礼九宾虔。重栏映如璧，复殿绕非烟。"
  },
  {
    "id": "sui#847",
    "title": "奉和御制夜观星示百僚诗",
    "author": "萧琮",
    "content": "阳精去南陆，大曜始西流。夕风凄谢暑，夜气应新秋。重门月已映，严城漏渐修。临风出累榭，度月蔽层楼。灵河隔神女，仙辔动星牛。玉衡指栋落，瑶光对幌留。徒知仰阊阖，乘槎未有由。"
  },
  {
    "id": "sui#848",
    "title": "奉和御制月夜观星示百僚诗",
    "author": "袁庆",
    "content": "六龙初匿影，顾兔始驰光。戎井传宵漏，山庭引夕凉。宸居多胜托，闲步出琳堂。烂烂星芒动，耿耿清河长。青道移天驷，北极转文昌。乔枝犹隐毕，绝岭半侵张。仰观留玉裕，睿作动金相。无庸徒抱寂，何以继连章。"
  },
  {
    "id": "sui#849",
    "title": "七夕诗二首 其一",
    "author": "王翙",
    "content": "天河横欲晓，凤驾俨应飞。落月移妆镜，浮云动别衣。欢逐今宵尽，愁随还路归。犹将宿昔泪，更上去年机。"
  },
  {
    "id": "sui#850",
    "title": "七夕诗二首 其二",
    "author": "王翙",
    "content": "终年恒弄杼，今夕始停梭。却镜看斜月，移车渡浅河。长裙动星佩，轻帐掩云罗。旧愁虽暂止，新愁还复多。"
  },
  {
    "id": "sui#852",
    "title": "鸡鸣篇",
    "author": "岑德润",
    "content": "钟响应繁霜，晨鸡锦臆张。帘迥犹侵露，枝高已映光。排空下朝揭，奋翼上花扬。雨晦思君子，关开脱孟尝。既得依云外，安用集陈仓。"
  },
  {
    "id": "sui#853",
    "title": "赋得临阶危石诗",
    "author": "岑德润",
    "content": "当阶耸危石，殊状实难名。带山疑似兽，侵波或类鲸。云峰临栋起，莲影入檐生。楚人终不识，徒自蕴连城。"
  },
  {
    "id": "sui#854",
    "title": "咏灰诗",
    "author": "岑德润",
    "content": "图规晕不缺，气改律还虚。欲燃愁狱吏，弃道畏刑书。未得逢疆阵，轻举欲焉如。"
  },
  {
    "id": "sui#855",
    "title": "咏鱼诗",
    "author": "岑德润",
    "content": "剑影侵波合，珠光带水新。莲东自可戏，安用上龙津。"
  },
  {
    "id": "sui#856",
    "title": "奉和周赵王咏石诗",
    "author": "崔仲方",
    "content": "玉绳随月落，金碑映日鲜。入江疑濯锦，出峡似开莲。文马河西瑞，兵符济北篇。会逐灵槎上，还归天汉边。"
  },
  {
    "id": "sui#857",
    "title": "小山诗",
    "author": "崔仲方",
    "content": "昆丘本难陟，轩台不易朝。还往麟洲上，时听凤凰箫。霞观文犀簟，香林碧玉条。且学烧丹甑，何假摘灵桃。"
  },
  {
    "id": "sui#858",
    "title": "夜作巫山诗",
    "author": "崔仲方",
    "content": "荆门秋水急，巫峡断云轻。若为教月夜，长短听猿声。"
  },
  {
    "id": "sui#859",
    "title": "侍宴东宫应令诗",
    "author": "于仲文",
    "content": "铜楼充震位，银牖集嘉宾。青宫列绀幰，紫陌结朱轮。弦调宝瑟曲，歌动画梁尘。金卮倾斗酒，琼筵列八珍。花惊度翠羽，萍散跃赪鳞。承恩叨并作，扣寂绕阳春。"
  },
  {
    "id": "sui#861",
    "title": "白马篇",
    "author": "王胄",
    "content": "白马黄金鞍，蹀躞柳城前。问此何乡客，长安恶少年。结发从戎事，驰名振朔边。良弓控繁弱，利剑挥龙泉。披林扼凋虎，仰手接飞鸢。前年破沙漠，昔岁取祁连。折冲摧右校，搴旗殪左贤。昆弥还谢力，庆忌本推儇。海外平遐险，来庭识负褰。三韩劳薄伐，六事指幽燕。良家选河右，猛将征西山。浮云屯羽骑，蔽日引长旃。自矜有馀勇，应募忽争先。王师已得隽，夷首失求全。鼓行徇玉检，乘胜荡朝鲜。志勇期功立，宁惮微躯捐。不羡山河赏，谁希竹素传。"
  },
  {
    "id": "sui#862",
    "title": "枣下何纂纂二首 其一",
    "author": "王胄",
    "content": "柳黄知节变，草绿识春归。复道含云影，重檐照日辉。"
  },
  {
    "id": "sui#863",
    "title": "枣下何纂纂二首 其二",
    "author": "王胄",
    "content": "御柳长条翠，宫槐细叶开。还得闻春曲，便逐鸟声来。"
  },
  {
    "id": "sui#864",
    "title": "敦煌乐二首 其一",
    "author": "王胄",
    "content": "长途望无已，高山断还续。意欲此念时，气绝不成曲。"
  },
  {
    "id": "sui#865",
    "title": "敦煌乐二首 其二",
    "author": "王胄",
    "content": "极目眺修涂，平原忽超远。心期在何处，望望崦嵫晚。"
  },
  {
    "id": "sui#866",
    "title": "纪辽东二首 其一",
    "author": "王胄",
    "content": "辽东浿水事龚行。俯拾信神兵。欲知振旅旋归乐。为听凯歌声。十乘元戎才渡辽。扶濊已冰消。讵似百万临江水。按辔空回镳。"
  },
  {
    "id": "sui#867",
    "title": "纪辽东二首 其二",
    "author": "王胄",
    "content": "天威电迈举朝鲜。信次即信旋。还笑魏家司马懿。迢迢用一年。鸣銮诏跸发淆潼。合爵有畴庸。何必丰沛多相识。比屋降尧封。"
  },
  {
    "id": "sui#869",
    "title": "奉和赐酺诗",
    "author": "王胄",
    "content": "河洛称朝市，崤函实奥区。周营曲阜作，汉建奉春谟。大君苞二代，皇居盛两都。招摇正东指，天驷乃西驱。展軨齐玉软，式道耀金吾。千门驻罕毕，四达俨车徒。是节春之暮，神皋华实敷。皇情感时物，睿思属枌榆。诏问百年老，恩隆五日酺。小人荷熔铸，何由答大炉。"
  },
  {
    "id": "sui#870",
    "title": "言反江阳寓目灞涘赠易州陆司马诗",
    "author": "王胄",
    "content": "游人卖药罢，徐步反江干。行吟灞陵岸，回首望长安。晨华照城阙，参差复郁盘。千门含日丽，万雉映霞丹。云开承露掌，吹动相风竿。游童轻薄少，鲜服鵔鸃冠。花开傅粉晏，尘起副车韩。屡投双飞剑，曾操两色丸。挂玉要游女，弹珠落矫翰。信美非吾乐，何事久盘桓。欲动南登咏，还谣北上难。眷言思旧友，徂远路漫漫。燕陲望楚服，天际与云端。棹发吴涛上，荆歌易水寒。十年阻风月，万里别金兰。心期竟何许，怀抱日摧残。容华冉冉谢，衣带朝朝宽。盛宪宁延寿，刘琨自少欢。宿昔均取舍，同波岂异澜。赠言不尽意，掷笔起长叹。"
  },
  {
    "id": "sui#871",
    "title": "酬陆常侍诗",
    "author": "王胄",
    "content": "相知四十年，别离万馀里。君留五湖曲，余去三河涘。寒检君后凋，溺灰余仅死。何言西北云，复觌东南美。深交不忘故，飞觞敦宴喜。赠藻发中情，奇音迈流徵。追惟中岁日，于斯同憩止。思之宛如昨，倏焉逾二纪。畴昔多朋好，一旦埋蒿里。无人莫己知，有恸伤知己。把臂还相泣，岿然吾与子。沾襟行自念，哀哉亦已矣。吾归在漆园，著书试词理。劳息乃殊致，存亡宁异轨。大路不能遵，咄哉情可鄙。"
  },
  {
    "id": "sui#872",
    "title": "答贺属诗",
    "author": "王胄",
    "content": "外黄初邸客，蜀郡晚琴声。本欲从张耳，何曾说马卿。定知游道日，非是第如行。高文拟杂佩，善谑间瑶琼。前书言家室，末叙挂簪缨。问仁宁伐国，扬波岂乱清。闻有阳台客，常留入梦情。无为嗟独割，空引助庖名。"
  },
  {
    "id": "sui#873",
    "title": "卧疾闽越述净名意诗",
    "author": "王胄",
    "content": "客行万馀里，眇然沧海上。五岭常炎郁，百越多山瘴。兼以劳形神，遂此婴疲恙。桐雷邈已远，砭石良难访。抱影私自怜，沾襟独惆怅。毗城有长者，生平夙所尚。复藉大因缘，勉以深回向。心路资调伏，于焉念实相。水沫本难摩，干城空有庆。是生非至理，是我皆虚妄。求之不可得，谁其受业障。信矣大医王，兹力诚难量。"
  },
  {
    "id": "sui#874",
    "title": "赋得雁送别周员外戍岭表诗",
    "author": "王胄",
    "content": "旅雁别衡阳，天寒关路长。行断由惊箭，声嘶为犯霜。罹缴无人悯，能鸣反自伤。何如侣泛泛，刷羽戏方塘。"
  },
  {
    "id": "sui#875",
    "title": "为寒床妇赠夫妇诗",
    "author": "王胄",
    "content": "月净闺偏冷，更深夜转长。霜纨犹掩扇，露縠未飘香。解带惭连理，引被愧鸳鸯。谁能未相识，还为守空床。"
  },
  {
    "id": "sui#876",
    "title": "雨晴诗",
    "author": "王胄",
    "content": "初晴物候凉，夕景照山庄。残虹低饮涧，新溜上侵塘。风度蝉声远，云开雁路长。"
  },
  {
    "id": "sui#877",
    "title": "西园游上才",
    "author": "王胄",
    "content": "西园游上才，清夜可徘徊。月桂临樽上，山云影盖来。飞花随烛度，疏叶向帷开。当轩顾应阮，还觉贱邹枚。"
  },
  {
    "id": "sui#878",
    "title": "燕歌行",
    "author": "王胄",
    "content": "庭草无人随意绿。"
  },
  {
    "id": "sui#879",
    "title": "奉和御制月夜观星示百僚诗",
    "author": "诸葛颖",
    "content": "䆗窱神居远，萧条更漏深。薄烟净遥色，高树肃清阴。星月满兹夜，灿烂还相临。连珠欲东上，团扇渐西沈。澄水含斜汉，修树隐横参。时闻送筹柝，屡见绕枝禽。圣情记馀事，振玉复鸣金。"
  },
  {
    "id": "sui#880",
    "title": "奉和方山灵岩寺应教诗",
    "author": "诸葛颖",
    "content": "名山镇江海，梵宇驾风烟。画栱临松盖，銮牖对峰莲。雷出阶基下，云归梁栋前。灵光辨昼夜，轻衣数劫年。一陪香作食，长用福为田。"
  },
  {
    "id": "sui#881",
    "title": "奉和出颍至淮应令诗",
    "author": "诸葛颖",
    "content": "涉颍倦纡回，浮淮欣迥直。遥村含水气，远浦澄天色。灵涛稍欲近，仙岩行可识。玄览属睿辞，风云有馀力。"
  },
  {
    "id": "sui#882",
    "title": "奉和通衢建灯应教诗",
    "author": "诸葛颖",
    "content": "芳衢澄夜景，法炬烂参差。逐轮时徙焰，桃花生落枝。飞烟绕定室，浮光映瑶池。重阁登临罢，歌管乘空移。"
  },
  {
    "id": "sui#883",
    "title": "赋得微雨东来应教诗",
    "author": "诸葛颖",
    "content": "微雨暗东峰，散漫洒长松。涧满新流浊，山沾积翠浓。风起还吹燕，云来本送龙。登年随玉烛，名山定可封。"
  },
  {
    "id": "sui#884",
    "title": "春江花月夜",
    "author": "诸葛颖",
    "content": "张帆渡柳浦，结缆隐梅洲。月色含江树，花影覆船楼。"
  },
  {
    "id": "sui#885",
    "title": "于婺州被囚诗",
    "author": "虞绰",
    "content": "穷达虽有命，逋逃诚负累。背恩已偷生，临危未能死。得罪既不测，中心怅无已。厚颜羞朋友，囚心愧妻子。圣日始东扶，徂年迫西汜。方违盛明代，永向幽泉里。况当此春节，物候惊田里。桃蹊日影乱，柳径秋风起。动植皆顺性，嗟余独沦耻。投笔不重陈，此情寄知己。"
  },
  {
    "id": "sui#886",
    "title": "奉和赐诗",
    "author": "许善心",
    "content": "帝道属升平，天文预观象。兹生荷化育，博施多含养。正始振皇风，端居留眷想。夕拜参近侍，朝思滥弘奖。温树贵不言，克艰庶无爽。"
  },
  {
    "id": "sui#887",
    "title": "奉和还京师诗",
    "author": "许善心",
    "content": "重光阐帝图，肆觐荷来苏。卜洛连新邑，因秦还旧都。雷警三辰卫，星陈七萃驱。从风折凤羽，曜日拖鱼须。宪章殚礼乐，容服备车徒。回銮入丰镐，从跸度枌榆。冉冉年和变，迟迟节物徂。馀花照玉李，细叶剪圭梧。朝夕万国凑，海会百川输。微生逢大造，倏忽改荣枯。"
  },
  {
    "id": "sui#888",
    "title": "于太常寺听陈国蔡子元所校正声乐诗",
    "author": "许善心",
    "content": "维阳成礼乐，治定昔君临。充庭观树羽，之帝仰摐金。既因钟石变，将随河海沈。湛露废还序，承风绝复寻。衮章无旧迹，韶夏有馀音。泽竭英茎散，人遗忧思深。悲来未减瑟，泪下正闻琴。讵似文侯睡，聊同微子吟。钟奏殊南北，商声异古今。独有延州听，应知亡国音。"
  },
  {
    "id": "sui#889",
    "title": "奉和冬至干阳殿受朝应诏诗",
    "author": "许善心",
    "content": "森森罗陛卫，哕哕锵璁珩。礼殚五瑞辑，乐阕九功成。"
  },
  {
    "id": "sui#890",
    "title": "初发东都应诏诗",
    "author": "庾自直",
    "content": "二龙承玉轴，万骑翊林塘。纵观此何事，巡驾幸淮扬。伊雒山川转，江河道路长。照日秋原净，分花曲水香。稻粱叨岁月，羽翮仰恩光。后尘归旧里，还如仙鹤翔。"
  },
  {
    "id": "sui#891",
    "title": "出塞",
    "author": "虞世基",
    "content": "穷秋塞草腓，塞外胡尘飞。征兵广武至，候骑阴山归。庙堂千里策，将军百战威。辕门临玉帐，大旆指金微。摧朽无勍敌，应变有先机。衔枚压晓阵，卷甲解朝围。瀚海波澜静，王庭氛雾晞。鼓鼙严朔气，原野曀寒晖。勋庸震边服，歌吹入京畿。待拜长平坂，鸣驺入礼闱。"
  },
  {
    "id": "sui#892",
    "title": "四时白纻歌 长安秋",
    "author": "虞世基",
    "content": "露寒台前晓露清，昆明池水秋色明。摇环动佩出层城，鹍弦凤管奏新声。上林蒲桃合缥缈，甘泉奇树上葱青。玉人当歌理清曲，婕妤恩情断还续。"
  },
  {
    "id": "sui#893",
    "title": "奉和幸江都应诏诗",
    "author": "虞世基",
    "content": "巡游光帝典，征吉乃先天。泽国翔宸驾，水府泛楼船。七萃萦长薄，三翼亘通川。夙兴大昕始，求衣昧旦前。澄澜浮晓色，遥林卷宿烟。晨霞稍含景，落月渐亏弦。回塘响歌吹，极浦望旌旃。方陪觐东后，登封禅肃然。"
  },
  {
    "id": "sui#894",
    "title": "汴水早发应令诗",
    "author": "虞世基",
    "content": "夏山朝万国，轩庭会百神。成功畴与让，盛德今为邻。区于属平一，庶类仰陶钧。銮跸临河济，裘冕肃柴禋。启行分七萃，备物象三辰。祈祈亘原隰，济济咸缙绅。阳谷升朝景，青丘发早春。兖衣敷帝则，分器叙彝伦。临淄成诵美，河间雅乐陈。薰风穆已被，茂实久愈新。"
  },
  {
    "id": "sui#895",
    "title": "秋日赠王中舍诗",
    "author": "虞世基",
    "content": "秦关望吴苑，渭涘去江汶。天汉星躔绝，山川地角分。百年变朝市，千里异风云。双鸳难可赠，别鹤不相闻。忽值从游士，玳簪光素履。欢言悦郑郊，雪泣悲燕市。契阔论谈笑，殷勤访生死。思君在一方，无由同四美。尺素乃云披，投琼慰久离。云开缛锦散，霞照绿缇披。相思叹河广，相望阻天垂。赠言方杜若，握手代萱枝。伊昔风期早，金兰信为宝。去来金马门，留连斗鸡道。鹫岭访三禅，商山追四皓。胜地俱游息，披文递论讨。虚薄忝官联，乔木遂同迁。濯缨升博望，阔步入祟贤。高轩照流水，长剑耸秋莲。南风忽不竞，东海遂成田。喧喧狭斜路，隐隐平陵树。凤阙暧西临，星桥耿南注。五方多异俗，四海皆行路。士衡嗟苦辛，德琏伤流寓。巩洛重行行，寓目尽伤情。太行临北绛，函谷拒西京。雀书图久灭，龙文鼎遂轻。凌云馀构尽，蒙汜曲池倾。徘徊殊未极，惆怅空云缨。伊川忽会面，留连展言宴。东西一背飞，翻然成异县。哀哉人道促，痛矣嗟埋玉。嵇生顾影琴，裴子飘风烛。摧兹激水意，顿此浮云足。弃置勿重陈，难终唯此曲。汉阳赵元淑，薛县雍门周。清文宁解病，妙曲反增愁。翳翳神逾伏，懔懔岁方遒。双崤飞暗雨，八水冻寒流。兰枯芳草歇，槐古忆前秋。江干不可望，徒此叹离忧。"
  },
  {
    "id": "sui#896",
    "title": "在南接北使诗",
    "author": "虞世基",
    "content": "会玉二崤至，瑞节三秦归。林蝉疏欲尽，江雁断还飞。墙垣崇客馆，旌盖入王畿。共此敦封植，方欣荐纻衣。"
  },
  {
    "id": "sui#897",
    "title": "奉和望海诗",
    "author": "虞世基",
    "content": "清跸临溟涨，巨海望滔滔。十洲云雾远，三山波浪高。长澜疑浴日，连岛类奔涛。神游藐姑射，睿藻冠风骚。徒然虽观海，何以效涓毫。"
  },
  {
    "id": "sui#898",
    "title": "赋昆明池一物得织女石诗",
    "author": "虞世基",
    "content": "隔河图列宿，清汉象昭回。支机就鲸石，拂镜取池灰。船疑海槎渡，珠似客星来。所恨双蛾敛，逢秋遂不开。"
  },
  {
    "id": "sui#899",
    "title": "赋得石诗",
    "author": "虞世基",
    "content": "蜀门郁遐阻，燕碣远参差。独标千丈峻，共起百重危。镜峰含月魄，盖岭逼云枝。徒然抱贞介，填海竟谁知。"
  },
  {
    "id": "sui#900",
    "title": "衡阳王斋阁奏妓诗",
    "author": "虞世基",
    "content": "金沟低御道，玉管正吟风。拾翠天津上，回鸾鸟路中。镜前看月近，歌处觉尘空。今宵织女见，言是望仙宫。"
  },
  {
    "id": "sui#901",
    "title": "奉和幸太原辇上作应诏诗",
    "author": "虞世基",
    "content": "唐巡光帝则，夏务穆宸仪。珠旗扬翼凤，玉兽俨丹螭。流吹和春鸟，交弄拂花枝。"
  },
  {
    "id": "sui#902",
    "title": "初渡江诗",
    "author": "虞世基",
    "content": "敛策暂回首，掩涕望江滨。无复东南气，空随西北云。"
  },
  {
    "id": "sui#903",
    "title": "零落桐诗",
    "author": "虞世基",
    "content": "零落三秋干，摧残百尺柯。空馀半心在，生意渐无多。"
  },
  {
    "id": "sui#904",
    "title": "晚飞乌诗",
    "author": "虞世基",
    "content": "向日晚飞低，飞飞未得栖。当为归林远，恒长侵夜啼。"
  },
  {
    "id": "sui#905",
    "title": "入关诗",
    "author": "虞世基",
    "content": "陇云低不散，黄河咽复流。关山多道里，相接几重愁。"
  },
  {
    "id": "sui#906",
    "title": "赋得戏燕俱宿诗",
    "author": "虞世基",
    "content": "大厦初构与云齐，归燕双入正衡泥。欲绕歌梁向舞阁，偶为仙履往兰闺。千里争飞会难并，聊向吴宫比翼栖。"
  },
  {
    "id": "sui#907",
    "title": "咏同心芙蓉诗",
    "author": "杜公瞻",
    "content": "灼灼荷花瑞，亭亭出水中。一茎孤引绿，双影共分红。色夺歌人脸，香乱舞衣风。名莲自可念，况复两心同。"
  },
  {
    "id": "sui#908",
    "title": "玩雪诗",
    "author": "王衡",
    "content": "寒庭浮暮雪，疑从千里来。皎洁随处满，流乱逐风回。璧台如始构，琼树似新栽。不待阳春节，谁持竞落梅。"
  },
  {
    "id": "sui#909",
    "title": "宿郊外晓作诗",
    "author": "王衡",
    "content": "残星落檐外，馀月罢窗东。水白先分色，霞暗未成红。"
  },
  {
    "id": "sui#910",
    "title": "悼亡诗",
    "author": "薛德音",
    "content": "凤楼箫曲断，桂帐瑟弦空。画梁才照日，银烛已随风。苔生履迹处，花没镜尘中。唯馀长簟月，永夜向朦胧。"
  },
  {
    "id": "sui#911",
    "title": "钓竿篇",
    "author": "李巨仁",
    "content": "潺湲面江海，滉瀁瞩波澜。不惜黄金饵，唯怜翡翠竿。斜纶控急水，定楫下飞湍。潭迥风来易，川长雾歇难。寄言朝市客，沧浪余自安。"
  },
  {
    "id": "sui#912",
    "title": "京洛篇",
    "author": "李巨仁",
    "content": "京洛类神仙，蔼蔼却云烟。渐台临太液，玉树并甘泉。车喧平乐外，骑拥濯龙前。竞结萧朱绶，争攀李郭船。独悲韩长孺，死灰犹未燃。"
  },
  {
    "id": "sui#913",
    "title": "登名山篇",
    "author": "李巨仁",
    "content": "名山称地镇，千仞上凌霄。云开金阙迥，雾起石梁遥。翠微横鸟路，珠涧入星桥。风急青溪晚，霞散赤城朝。寓目幽栖地，驾言追绮季。避世桃源士，忘情漆园吏。抽簪傲九辟，脱屣轻千驷。沈冥负俗心，萧洒凌云意。苍苍耸极天，伏眺尽山川。叠峰如积浪，分崖若断烟。浅深闻度雨，轻重听飞泉。采药逢三岛，寻真值九仙。藏书凡几代，看博已经年。逝将追羽客，千载一来旋。"
  },
  {
    "id": "sui#914",
    "title": "赋得方塘含白水诗",
    "author": "李巨仁",
    "content": "白水溢方塘，淼淼素波扬。叠浪轻凫影，连漪写雁行。长堤柳色翠，夹岸荇花黄。观鱼自有乐，何必在濠梁。"
  },
  {
    "id": "sui#915",
    "title": "赋得镜诗",
    "author": "李巨仁",
    "content": "魏公知本姓，秦楼识旧名。凤从台上出，龙就匣中生。无波菱自动，不夜月恒明。非唯照佳丽，复得厌山精。"
  },
  {
    "id": "sui#916",
    "title": "刘生",
    "author": "弘执恭",
    "content": "英名振关右，雄气逸江东。游侠五都内，去来三秦中。剑照七星影，马控千金骢。纵横方未息，因兹定武功。"
  },
  {
    "id": "sui#917",
    "title": "奉和出颍至淮应令诗",
    "author": "弘执恭",
    "content": "睿情欣逸赏，临泛入淮淝。棹声喧岸度，帆影出云飞。清流含日彩，奔浪荡霞晖。还如漳水曲，鸣笳启路归。"
  },
  {
    "id": "sui#918",
    "title": "和平凉公观赵郡王妓诗",
    "author": "弘执恭",
    "content": "小堂罗荐陈，妙妓命燕秦。蛾眉疑假黛，红脸自含春。合舞俱回雪，分歌共落尘。齐竽不可厕，空愿上龙津。"
  },
  {
    "id": "sui#919",
    "title": "和孔侍郎观太常新奏乐诗",
    "author": "卞斌",
    "content": "昔人梦上帝，尚喜颂钧天。况兹开景业，作乐武功宣。大雅废还理，乘风毁更悬。中和诚易拟，韶夏讵相沿。犍为磬响彻，嶰谷管声传。小臣滥清耳，长奉南风弦。"
  },
  {
    "id": "sui#920",
    "title": "骢马",
    "author": "王申礼",
    "content": "善马金羁饰，蹑影复凌空。影入长城水，声随胡地风。鞚敛青门外，珂喧紫陌中。行行苦不倦，唯当御史骢。"
  },
  {
    "id": "sui#921",
    "title": "赋得马援诗",
    "author": "王申礼",
    "content": "二帝已驰声，五溪还总兵。受诏金鞍动，论功铜马成。唯称聚米势，无惭意苡情。虽谢云台影，犹传千载名。"
  },
  {
    "id": "sui#922",
    "title": "赋得高柳鸣蝉诗",
    "author": "王申礼",
    "content": "园柳吟凉久，嘶蝉应序惊。露下緌恒湿，风高翅转轻。叶疏飞更迥，秋深响自清。何言枝里翳，遂入蔡琴声。"
  },
  {
    "id": "sui#923",
    "title": "神仙篇",
    "author": "鲁范",
    "content": "王远寻仙至，栾巴访术回。乘空向紫府，控鹤下蓬莱。霜分白鹿驾，日映流霞杯。煎金丹未熟，醒酒药初开。乍应观海变，谁肯畏年颓。"
  },
  {
    "id": "sui#924",
    "title": "送别诗",
    "author": "鲁范",
    "content": "去留虽有异，失路与君同。何如拔心草，还逐断根蓬。"
  },
  {
    "id": "sui#925",
    "title": "采莲曲",
    "author": "殷英童",
    "content": "荡舟无数伴，解缆自相催。汗粉无庸拭，风裙随意开。棹移浮荇乱，船进倚荷来。藕丝牵作缕，莲叶捧成杯。"
  },
  {
    "id": "sui#926",
    "title": "登终南山拟古诗",
    "author": "胡师耽",
    "content": "结庐终南山，西北望帝京。烟霞乱鸟道，劣见长安城。宫雉互相映，双阙云间生。钟鼓沸阊阖，笳管咽承明。朱阁临槐路，紫盖飞纵横。望望未极已，瓮牖秋风惊。岩岫草木黄，飞雁遗寒声。坠叶积幽径，繁露垂荒庭。瓮中酒新熟，涧谷寒虫鸣。且对一壶酒，安知世间名。寄言朝市客，同君乐太平。"
  },
  {
    "id": "sui#927",
    "title": "答江学士协诗",
    "author": "周若水",
    "content": "弱龄爱丘壑，与子亟忘归。开襟对泉石，携手玩芳菲。忽闻朝市变，斯乐眇难追。意气酒中改，容颜镜里衰。祁寒伤暮节，落景促馀晖。野旷蓬常转，林遥鸟倦飞。故友轻金玉，万里嗣音徽。乡关不可望，客泪徒沾衣。"
  },
  {
    "id": "sui#928",
    "title": "巢王座韵得馀诗",
    "author": "薛昉",
    "content": "平台爱宾客，缝掖齿簪裾。借卉怀春暮，开襟近夏初。嫩枝犹露鸟，细藻欲藏鱼。舞袖临飞阁，歌声出绮疏。莫虑归衢晚，驰轮待兴馀。"
  },
  {
    "id": "sui#929",
    "title": "和初春宴东堂应令诗",
    "author": "刘端",
    "content": "睿赏叶春芳，开筵临画堂。庭梅飘早素，檐柳变初黄。八珍罗玉俎，九酝湛金觞。筝响流飞阁，歌尘落妓行。何必西园夜，空承明月光。"
  },
  {
    "id": "sui#930",
    "title": "过故邺诗",
    "author": "段君彦",
    "content": "玉马芝兰北，金凤鼓山东。旧国千门废，荒垒四郊通。深潭直有菊，涸井半生桐。粉落妆楼毁，尘飞歌殿空。虽临玄武观，不识紫微宫。年代俄成昔，唯馀风月同。"
  },
  {
    "id": "sui#931",
    "title": "侍皇太子宴应令诗",
    "author": "沈君道",
    "content": "副君监抚暇，禁苑暂停车。水落金沙浅，云高玉叶疏。随厨白羽驾，逐钓紫鳞鱼。饱德良无已，荣陪终宴馀。"
  },
  {
    "id": "sui#932",
    "title": "与胡师耽同系胡州出被刑狱中诗",
    "author": "鲁本",
    "content": "叔夜弦初绝，韩安灰未然。相悲不相见，幽絷与幽泉。"
  },
  {
    "id": "sui#933",
    "title": "送别秦王学士江益诗",
    "author": "刘梦予",
    "content": "百年风月意，一旦死生分。客心还送客，悲我复悲君。"
  },
  {
    "id": "sui#934",
    "title": "咏桐诗",
    "author": "陆季览",
    "content": "摇落依空井，生死尚馀心。不辞先入爨，惟恨少知音。"
  },
  {
    "id": "sui#935",
    "title": "嘲牛弘",
    "author": "马敞",
    "content": "尝闻陇西牛。千石不用軥。今见陇西牛。卧地打草头。"
  },
  {
    "id": "sui#936",
    "title": "东海悬崖题诗",
    "author": "王谟",
    "content": "因巡来到此，瞩海看波流。自兹一度往，何日更回眸。"
  },
  {
    "id": "sui#937",
    "title": "遗于仲文诗",
    "author": "乙支文德",
    "content": "神策究天文，妙算穷地理。战胜功既高，知足愿云止。"
  },
  {
    "id": "sui#938",
    "title": "书屏风诗",
    "author": "大义公主",
    "content": "盛衰等朝露，世道若浮萍。荣华实难守，池台终自平。富贵今何在，空事写丹青。杯酒恒无乐，弦歌讵有声。余本皇家子，飘流入虏廷。一朝睹成败，怀抱忽纵横。古来共如此，非我独申名。惟有明君曲，偏伤远嫁情。"
  },
  {
    "id": "sui#939",
    "title": "十索四首 其一",
    "author": "丁六娘",
    "content": "裙裁孔雀罗，红绿相参对。映以蛟龙锦，分明奇可爱。粗细君自知，从郎索衣带。"
  },
  {
    "id": "sui#940",
    "title": "十索四首 其二",
    "author": "丁六娘",
    "content": "为性爱风光，偏憎良夜促。曼眼腕中娇，相看无厌足。欢情不耐眠，从郎索花烛。"
  },
  {
    "id": "sui#941",
    "title": "十索四首 其三",
    "author": "丁六娘",
    "content": "君言花胜人，人今去花近。寄语落花风，莫吹花落尽。欲作胜花妆，从郎索红粉。"
  },
  {
    "id": "sui#942",
    "title": "十索四首 其四",
    "author": "丁六娘",
    "content": "二八好容颜，非意得相关。逢桑欲采折，寻枝倒懒攀。欲呈纤纤手，从郎索指环。"
  },
  {
    "id": "sui#943",
    "title": "十索二首 其一",
    "author": "丁六娘",
    "content": "含娇不自转，送眼劳相望。无那关情伴，共入同心帐。欲防人眼多，从郎索锦障。"
  },
  {
    "id": "sui#944",
    "title": "十索二首 其二",
    "author": "丁六娘",
    "content": "兰房下翠帷，莲帐舒鸳锦。欢情宜早畅，密意须同寝。欲共作缠绵，从郎索花枕。"
  },
  {
    "id": "sui#945",
    "title": "赠情人诗",
    "author": "李月素",
    "content": "感郎千金意，含娇抱郎宿。试作帷中音，羞开灯前目。"
  },
  {
    "id": "sui#946",
    "title": "闺思诗",
    "author": "罗爱爱",
    "content": "几当孤月夜，遥望七香车。罗带因腰缓，金钗逐鬓斜。"
  },
  {
    "id": "sui#947",
    "title": "忆情人诗",
    "author": "秦玉鸾",
    "content": "兰幕虫声切，椒庭月影斜。可怜秦馆女，不及洛阳花。"
  },
  {
    "id": "sui#948",
    "title": "因故人归作诗",
    "author": "苏蝉翼",
    "content": "郎去何太速，郎来何太迟。欲借一尊酒，共叙十年悲。"
  },
  {
    "id": "sui#949",
    "title": "寄阮郎诗",
    "author": "张碧兰",
    "content": "郎如洛阳花，妾似武昌柳。两地惜春风，何时一携手。"
  },
  {
    "id": "sui#950",
    "title": "自感诗三首 其一",
    "author": "侯夫人",
    "content": "庭绝玉辇迹，芳草渐成窠。隐隐闻箫鼓，君恩何处多。"
  },
  {
    "id": "sui#951",
    "title": "自感诗三首 其二",
    "author": "侯夫人",
    "content": "欲泣不成泪，悲来翻强歌。庭花方烂熳，无计奈春何。"
  },
  {
    "id": "sui#952",
    "title": "自感诗三首 其三",
    "author": "侯夫人",
    "content": "春阴正无际，独步意如何。不及间花草，翻承雨露多。"
  },
  {
    "id": "sui#953",
    "title": "妆成诗",
    "author": "侯夫人",
    "content": "妆成多自惜，梦好却成悲。不及杨花意，春来到处飞。"
  },
  {
    "id": "sui#954",
    "title": "自遣诗",
    "author": "侯夫人",
    "content": "秘洞扃仙卉，雕房销玉人。毛君真可戮，不肯写昭君。"
  },
  {
    "id": "sui#955",
    "title": "春日看梅诗二首 其一",
    "author": "侯夫人",
    "content": "砌雪无消日。卷帘时自颦。庭梅对我有怜意。先露枝头一点春。"
  },
  {
    "id": "sui#956",
    "title": "春日看梅诗二首 其二",
    "author": "侯夫人",
    "content": "香清寒艳好。谁惜是天真。玉梅谢后阳和至。散与群芳自在春。"
  },
  {
    "id": "sui#957",
    "title": "王劭引枯树歌",
    "author": "",
    "content": "老子庙前古枯树。东南枝如伞。圣主从此去。"
  },
  {
    "id": "sui#958",
    "title": "长白山歌",
    "author": "",
    "content": "长白山头百战场，十十五五把长枪。不畏官军十万众，只怕荣公第六郎。"
  },
  {
    "id": "sui#959",
    "title": "炀帝梦二竖子歌",
    "author": "",
    "content": "住亦死。去亦死。未若乘船渡江水。"
  },
  {
    "id": "sui#960",
    "title": "汨罗土人为屈原歌",
    "author": "",
    "content": "何由得渡湖。"
  },
  {
    "id": "sui#961",
    "title": "文中子梦颜子援琴歌",
    "author": "",
    "content": "礼乐既正。诗书既成。赞明易道。聿修玄经。归休乎。何必永厥龄。"
  },
  {
    "id": "sui#962",
    "title": "柳彧上表引歌谣",
    "author": "",
    "content": "老禾不早杀，馀种秽良田。"
  },
  {
    "id": "sui#963",
    "title": "选人为辛亶歌",
    "author": "",
    "content": "辛亶去。吏部明。开贤路。遇太平。今年定知不可得。后岁仍期更入京。"
  },
  {
    "id": "sui#964",
    "title": "炀帝时并州童谣",
    "author": "",
    "content": "一张纸。两张纸。客量小儿作天子。"
  },
  {
    "id": "sui#965",
    "title": "炀帝时童谣",
    "author": "",
    "content": "萧萧亦复起。"
  },
  {
    "id": "sui#966",
    "title": "隋末江东童谣",
    "author": "",
    "content": "江水保泠泠，杨柳何青青。人今正好乐，已复戍彭城。"
  },
  {
    "id": "sui#967",
    "title": "大业长白山谣",
    "author": "",
    "content": "长白山前知世郎。纯著红罗绵背裆。长槊侵天半。轮刀耀日光。上山吃獐鹿。下山吃牛羊。忽闻官军至。提刀向前荡。譬如辽东死。斩头何所伤。"
  },
  {
    "id": "sui#968",
    "title": "长安为崔弘度屈突盖语",
    "author": "",
    "content": "宁饮三升醋，不见崔弘度。宁炙三斗艾，不逢屈突盖。"
  },
  {
    "id": "sui#969",
    "title": "相州百姓为樊叔略语",
    "author": "",
    "content": "智无穷清乡公。上下正。樊安定。"
  },
  {
    "id": "sui#970",
    "title": "时人为刘昉郑译语",
    "author": "",
    "content": "刘昉牵前，郑译推后。"
  },
  {
    "id": "sui#971",
    "title": "幽州为卢昌衡卢思道语",
    "author": "",
    "content": "卢家千里。释奴龙子。"
  },
  {
    "id": "sui#972",
    "title": "时人为保妥萧慎语",
    "author": "",
    "content": "世有两隽。白杨何妥。青杨萧慎。"
  },
  {
    "id": "sui#973",
    "title": "时人为崔儦李若语",
    "author": "",
    "content": "京师灼灼。崔儦李若。"
  },
  {
    "id": "sui#974",
    "title": "邺下为释灵裕语",
    "author": "",
    "content": "衍法师伏道不伏俗。裕法师道俗俱伏。"
  },
  {
    "id": "sui#975",
    "title": "谭公府中为裴镜民语",
    "author": "",
    "content": "令德日新裴镜民。"
  },
  {
    "id": "sui#976",
    "title": "刘炫引谚论政敝",
    "author": "",
    "content": "老吏抱案死。"
  },
  {
    "id": "sui#977",
    "title": "时人为库狄士文语",
    "author": "",
    "content": "刺史罗刹政，司马蝮蛇瞋。长史含笑判，清河生吃人。"
  },
  {
    "id": "sui#978",
    "title": "王子思归歌",
    "author": "",
    "content": "洞庭兮木秋。涔阳兮草衰。去千乘之家国。作咸阳之布衣。"
  },
  {
    "id": "sui#979",
    "title": "祠洛水歌",
    "author": "",
    "content": "洛阳之水，其色苍苍。祠祭大泽，倏忽南临。洛滨醊祷，色连三光。"
  },
  {
    "id": "sui#980",
    "title": "古歌",
    "author": "",
    "content": "边城晏闻汉阳掺。黄尘萧萧白日暗。"
  },
  {
    "id": "sui#981",
    "title": "出塞",
    "author": "",
    "content": "候骑出甘泉，奔命入居延。旗作浮云影，阵如明月弦。"
  },
  {
    "id": "sui#982",
    "title": "项王歌",
    "author": "",
    "content": "无复拔山力，谁论盖世才。欲知汉骑满，但听楚歌哀。悲看骓马去，泣望舣舟来。"
  },
  {
    "id": "sui#983",
    "title": "于阗采花",
    "author": "",
    "content": "山川虽异所，草木尚同春。亦如溱洧地，自有采花人。"
  },
  {
    "id": "sui#984",
    "title": "沐浴子",
    "author": "",
    "content": "澡身经兰泛，濯发傃芳洲。折荣聊踯躅，攀桂且淹留。"
  },
  {
    "id": "sui#985",
    "title": "泽雉",
    "author": "",
    "content": "擅场延绣颈，朝飞弄绮翼。饮啄常自在，惊雄恒不息。"
  },
  {
    "id": "sui#986",
    "title": "黄门倡歌",
    "author": "",
    "content": "佳人俱绝世，握手上春楼。点黛方初月，缝裙学石榴。君王入朝罢，争竞理衣裘。"
  },
  {
    "id": "sui#987",
    "title": "圜丘歌八首 其一 昭夏",
    "author": "牛弘等奉诏作",
    "content": "肃祭典，协良辰。具嘉荐，俟皇臻。礼方成，乐已变。感灵心，回天眷。辟华阙，下干宫。乘精气，御祥风。望爟火，通田烛。膺介圭，受瑄玉。神之临，庆阴阴。烟衢洞，宸路深。善既福，德斯辅。流鸿祚，遍区寓。"
  },
  {
    "id": "sui#988",
    "title": "圜丘歌八首 其二 皇夏",
    "author": "牛弘等奉诏作",
    "content": "于穆我后，昭明有融。道济区域，功格玄穹。百神警卫，万国承风。仁深德厚，信洽义丰。明发思政，勤忧在躬。鸿基惟永，福祚长隆。"
  },
  {
    "id": "sui#989",
    "title": "圜丘歌八首 其三 登歌",
    "author": "牛弘等奉诏作",
    "content": "德深礼大，道高飨穆。就阳斯恭，陟配惟肃。血膋升气，冕裘标服。诚感清玄，信陈史祝。祗承灵贶，载膺多福。"
  },
  {
    "id": "sui#990",
    "title": "圜丘歌八首 其四 諴夏",
    "author": "牛弘等奉诏作",
    "content": "肇禋崇祀，式奉尊灵。因高尽敬，扫地推诚。六宗随兆，五纬陪营。云和发韵，孤竹扬声。我粢既絜，我酌惟明。元神是鉴，百禄来成。"
  },
  {
    "id": "sui#991",
    "title": "圜丘歌八首 其五 文舞",
    "author": "牛弘等奉诏作",
    "content": "皇矣上帝，受命自天。睿图作极，文教遐宣。四方监观，万国陶甄。有苗斯格，无得称焉。天地之经，和乐具举。休征咸萃，要荒式序。正位履端，秋霜春雨。"
  },
  {
    "id": "sui#992",
    "title": "圜丘歌八首 其六 需夏",
    "author": "牛弘等奉诏作",
    "content": "礼以恭事，荐以飨时。载清玄酒，备絜芗萁。回旒分爵，思媚轩墀。惠均撤俎，祥降受厘。十伦以具，百福斯滋。克昌厥德，永祚鸿基。"
  },
  {
    "id": "sui#993",
    "title": "圜丘歌八首 其七 武舞",
    "author": "牛弘等奉诏作",
    "content": "御历膺期，乘干表则。成功戡乱，顺时经国。兵畅五材，武弘七德。憬彼遐裔，化行充塞。三道备举，二仪交泰。情发自中，义均莫大。祀敬恭肃，钟鼓繁会。万国斯欢，兆民斯赖。享兹介福，康哉元首。惠我无疆，天长地久。"
  },
  {
    "id": "sui#994",
    "title": "圜丘歌八首 其八 昭夏",
    "author": "牛弘等奉诏作",
    "content": "享序洽，祀礼施。神之驾，严将驰。奔精驱，长离耀。牲烟达，絜诚照。腾日驭，鼓电鞭。辞下土，升上玄。瞻寥廓，杳无际。澹群心，留馀惠。"
  },
  {
    "id": "sui#995",
    "title": "五郊歌五首 其一 青帝歌角音",
    "author": "牛弘等奉诏作",
    "content": "震宫初动，木德惟仁。龙精戒旦，鸟历司春。阳光煦物，温风先导。岩处载惊，膏田已冒。牺牲丰絜，金石和声。怀柔备礼，明德惟馨。"
  },
  {
    "id": "sui#996",
    "title": "五郊歌五首 其二 赤帝歌徵音",
    "author": "牛弘等奉诏作",
    "content": "长嬴开序，炎上为德。执礼司萌，持衡御国。重离得位，芒种在时。含樱荐实，木槿垂蕤。庆赏既行，高明可处。顺时立祭，事昭福举。"
  },
  {
    "id": "sui#997",
    "title": "五郊歌五首 其三 黄帝歌宫音",
    "author": "牛弘等奉诏作",
    "content": "爰稼作土，顺位称坤。孕金成德，履艮为尊。黄本内色，宫实声始。万物资生，四时咸纪。灵坛泛扫，盛乐高张。威仪孔备，福履无疆。"
  },
  {
    "id": "sui#998",
    "title": "五郊歌五首 其四 白帝歌商音",
    "author": "牛弘等奉诏作",
    "content": "西成肇节，盛德在秋。三农稍已，九谷行收。金气肃杀，商威飂戾。严风鼓茎，繁霜陨蒂。厉兵诘暴，敕法慎刑。明神降嘏，国步惟宁。"
  },
  {
    "id": "sui#999",
    "title": "五郊歌五首 其五 黑帝歌羽音",
    "author": "牛弘等奉诏作",
    "content": "玄英启候，冥陵初起。虹藏于天，雉化于水。严关重闭，星回日穷。黄钟动律，广莫生风。玄樽示本，天产惟质。恩覃外区，福流京室。"
  },
  {
    "id": "sui#1000",
    "title": "諴夏",
    "author": "牛弘等奉诏作",
    "content": "禘祖垂典，郊天有章。以孟之春，于国之阳。茧栗惟诚，陶匏斯尚。人神接礼，明幽交畅。火灵降祚，火历载隆。烝哉帝道，赫矣皇风。"
  },
  {
    "id": "sui#1001",
    "title": "雩祭歌 諴夏二首 其一",
    "author": "牛弘等奉诏作",
    "content": "朱明启候。时载阳。肃若旧典。延五方。嘉荐以陈。盛乐奏。气序和平。资灵佑。公田既雨。私亦濡。民殷俗富。政化敷。"
  },
  {
    "id": "sui#1002",
    "title": "雩祭歌 諴夏二首 其二",
    "author": "牛弘等奉诏作",
    "content": "四方有祀，八蜡酬功。收藏既毕，榛葛送终。使之必报，祭之斯索。三时告劳，一日为泽。神祗必来，鳞羽咸致。惟义之尽，惟仁之至。年成物阜，罢役息民。皇恩已洽，灵庆无垠。"
  },
  {
    "id": "sui#1003",
    "title": "朝日夕月歌二首 其一 朝日諴夏",
    "author": "牛弘等奉诏作",
    "content": "扶木上朝暾，嵫山沈暮景。寒来游晷促，暑至驰辉永。时和合璧耀，俗泰重轮明。执圭尽昭事，服冕罄虔诚。"
  },
  {
    "id": "sui#1004",
    "title": "朝日夕月歌二首 其二 夕月諴夏",
    "author": "牛弘等奉诏作",
    "content": "澄辉烛地域，流耀镜天仪。历草随弦长，珠胎逐望亏。成形表蟾兔，窃药资王母。西郊礼既成，幽坛福惟厚。"
  },
  {
    "id": "sui#1005",
    "title": "方丘歌四首 其一 昭夏",
    "author": "牛弘等奉诏作",
    "content": "柔功畅，阴德昭。陈瘗典，盛玄郊。篚幂清，膋鬯馥。皇情虔，具寮肃。笙颂合，鼓鼗会。出桂旌，屯孔盖。敬如在，肃有承。神胥乐，庆福膺。"
  },
  {
    "id": "sui#1006",
    "title": "方丘歌四首 其二 登歌",
    "author": "牛弘等奉诏作",
    "content": "道惟生育，器乃包藏。报功称范，殷荐有常。六瑚已馈，五齐流香。贵诚尚质，敬洽义章。神祚惟永，帝业增昌。"
  },
  {
    "id": "sui#1007",
    "title": "方丘歌四首 其三 諴夏",
    "author": "牛弘等奉诏作",
    "content": "厚载垂德，昆丘主神。阴坛吉礼，北至良辰。鉴水呈絜，牲栗表纯。樽壶夕启，币玉朝陈。群望咸秩，精灵毕臻。祚流于国，祉被于人。"
  },
  {
    "id": "sui#1008",
    "title": "方丘歌四首 其四 昭夏",
    "author": "牛弘等奉诏作",
    "content": "奠既彻，献已周。竦灵驾，逝远游。洞四极，吊九县。庆方流，祉恒遍。埋玉气，掩牲芬。晰神理，显国文。"
  },
  {
    "id": "sui#1009",
    "title": "諴夏",
    "author": "牛弘等奉诏作",
    "content": "四海之内，一和之壤。地曰神州，物赖生长。咸池既降，泰折斯飨。牲牷尚黑，圭玉实两。九寓载宁，神功克广。"
  },
  {
    "id": "sui#1010",
    "title": "社稷歌四首 其一 春祈社諴夏",
    "author": "牛弘等奉诏作",
    "content": "厚地开灵，方坛崇祀。达以风露，树之松梓。勾萌既申，芟柞伊始。恭祈粢盛，载膺休祉。"
  },
  {
    "id": "sui#1011",
    "title": "社稷歌四首 其二 春祈稷諴夏",
    "author": "牛弘等奉诏作",
    "content": "粒食兴教，播厥有先。尊神致絜，报本惟虔。瞻榆束耒，望杏开田。方凭戬福，伫咏丰年。"
  },
  {
    "id": "sui#1012",
    "title": "社稷歌四首 其三 秋报社諴夏",
    "author": "牛弘等奉诏作",
    "content": "北墉申礼，单出表诚。丰牺入荐，华乐在庭。原隰既平，泉流又清。如云已望，高廪斯盈。"
  },
  {
    "id": "sui#1013",
    "title": "社稷歌四首 其四 秋报稷諴夏",
    "author": "牛弘等奉诏作",
    "content": "民天务急，农亦勤止。或萒或藨，惟亹惟芑。凉风戒时，岁云秋矣。物成则报，功施必祀。"
  },
  {
    "id": "sui#1014",
    "title": "先农歌 諴夏",
    "author": "牛弘等奉诏作",
    "content": "农祥晨晰，土膏初起。春原俶载，青坛致祀。敛跸长阡，回旌外壝。房俎饰荐，山罍沈滓。亲事朱弦，躬持黛耜。恭神务穑，受禧隆祉。"
  },
  {
    "id": "sui#1015",
    "title": "先圣先师歌 諴夏",
    "author": "牛弘等奉诏作",
    "content": "经国立训，学重教先。三坟肇册，五典留篇。开凿理著，陶铸功宣。东胶西序，春诵夏弦。芳尘载仰，祀典无骞。"
  },
  {
    "id": "sui#1016",
    "title": "太庙乐歌九首 其一 迎神歌",
    "author": "牛弘等奉诏作",
    "content": "务本兴教，尊神体国。霜露感心，享祀陈则。官联式序，奔走在庭。几筵结慕，裸献惟诚。嘉乐载合，神其降止。永言保之，锡以繁祉。"
  },
  {
    "id": "sui#1017",
    "title": "太庙乐歌九首 其二 登歌",
    "author": "牛弘等奉诏作",
    "content": "孝熙严祖，师象敬宗。惟皇肃肃，有来雍雍。雕梁霞复，绣橑云重。观德自感，奉璋伊恭。彝斝尽饰，羽缀有容。升歌发藻，景福来从。"
  },
  {
    "id": "sui#1018",
    "title": "太庙乐歌九首 其三 俎入歌",
    "author": "牛弘等奉诏作",
    "content": "祭本用初，祀由功举。骏奔咸会，供神有序。明酌盈樽，丰牺实俎。幽金既荐，缋错维旅。享由明德，香非稷黍。载流嘉庆，克固鸿绪。"
  },
  {
    "id": "sui#1019",
    "title": "太庙乐歌九首 其四 皇高祖太原府君神室歌",
    "author": "牛弘等奉诏作",
    "content": "缔基发祥，肇源兴庆。乃仁乃哲，克明克令。庸宣国图，善流人咏。开我皇业，七百同盛。"
  },
  {
    "id": "sui#1020",
    "title": "太庙乐歌九首 其五 皇曾祖康王神室歌",
    "author": "牛弘等奉诏作",
    "content": "皇条俊茂，帝系灵长。丰功叠轨，厚利重光。福由善积，代以德彰。严恭尽礼，永锡无疆。"
  },
  {
    "id": "sui#1021",
    "title": "太庙乐歌九首 其六 皇祖献王神室歌",
    "author": "牛弘等奉诏作",
    "content": "盛才必达，丕基增旧。涉渭同符，迁邠等构。弘风迈德，义高道富。神鉴孔昭，王猷克懋。"
  },
  {
    "id": "sui#1022",
    "title": "太庙乐歌九首 其七 皇考太祖武元皇帝神室歌",
    "author": "牛弘等奉诏作",
    "content": "深仁冥著，至道潜敷。皇矣太祖，耀名天衢。剪商隆祚，奄宅隋区。有命既集，诞开灵符。"
  },
  {
    "id": "sui#1023",
    "title": "太庙乐歌九首 其八 饮福酒歌",
    "author": "牛弘等奉诏作",
    "content": "神道正直，祀事有融。肃雍备礼，庄敬在躬。羞燔已具，奠酹将终。降祥惟永，受福无穷。"
  },
  {
    "id": "sui#1024",
    "title": "太庙乐歌九首 其九 送神歌",
    "author": "牛弘等奉诏作",
    "content": "飨礼具，利事成。伫旒冕，肃簪缨。金奏终，玉俎撤。尽孝敬，穷严絜。人只分，哀乐半。降景福，凭幽赞。"
  },
  {
    "id": "sui#1025",
    "title": "元会大飨歌十一首 其一 皇夏",
    "author": "牛弘等奉诏作",
    "content": "深哉皇度，粹矣天仪。司陛整跸，式道先驰。八屯雾拥，七萃云披。退扬进揖，步矩行规。句陈乍转，华盖徐移。羽旗照耀，圭组陆离。居高念下，处安思危。照临有度，纪律无亏。"
  },
  {
    "id": "sui#1026",
    "title": "元会大飨歌十一首 其二 肆夏",
    "author": "牛弘等奉诏作",
    "content": "惟熙帝载，式固王猷。体干建本，是曰孟侯。驰道美汉，寝门称周。德心既广，道业惟优。傅保斯导，贤才与游。瑜玉发响，画轮停辀。皇基方峻，七畅恒休。"
  },
  {
    "id": "sui#1027",
    "title": "元会大飨歌十一首 其三 食举歌",
    "author": "牛弘等奉诏作",
    "content": "燔黍设教。礼之始。五味相资。火为纪。平心和德。在甘旨。牢羞既陈。钟石俟。以斯而御。扬盛轨。"
  },
  {
    "id": "sui#1028",
    "title": "元会大飨歌十一首 其四",
    "author": "牛弘等奉诏作",
    "content": "养身心敬。礼食昭。时和岁阜。庶物饶。盐梅既济。鼎铉调。特以肤腊。加臐膮。威仪济济。懋皇朝。"
  },
  {
    "id": "sui#1029",
    "title": "元会大飨歌十一首 其五",
    "author": "牛弘等奉诏作",
    "content": "饔人进羞。乐侑作。川潜之脍。云飞臛。甘酸有宜。芬勺药。金敦玉豆。盛交错。御鼓既声。安以乐。"
  },
  {
    "id": "sui#1030",
    "title": "元会大飨歌十一首 其六",
    "author": "牛弘等奉诏作",
    "content": "玉食惟后。膳必珍。芳菰既絜。重秬新。是能安体。又调神。荆包必至。海贡陈。用之有节。德无垠。"
  },
  {
    "id": "sui#1031",
    "title": "元会大飨歌十一首 其七",
    "author": "牛弘等奉诏作",
    "content": "嘉羞入馈。犹化谧。沃土名滋。帝台实。阳华之菜。雕陵栗。鼎俎芬芳。豆笾溢。通幽致远。车书一。"
  },
  {
    "id": "sui#1032",
    "title": "元会大飨歌十一首 其八",
    "author": "牛弘等奉诏作",
    "content": "道高物备。食多方。山肤既善。水豢良。桓蒲在位。簨业张。加笾折俎。烂成行。恩风下济。道化光。"
  },
  {
    "id": "sui#1033",
    "title": "元会大飨歌十一首 其九",
    "author": "牛弘等奉诏作",
    "content": "礼以安国。仁为政。具物必陈。饔牢盛。罝罘斤斧。顺时令。怀生熙熙。皆得性。于兹宴喜。流嘉庆。"
  },
  {
    "id": "sui#1034",
    "title": "元会大飨歌十一首 其十",
    "author": "牛弘等奉诏作",
    "content": "皇道四达。礼乐成。临朝日举。表时平。甘芳既饫。醑以清。扬休玉卮。正性情。隆我帝载。永明明。"
  },
  {
    "id": "sui#1035",
    "title": "元会大飨歌十一首 其十一 上寿歌",
    "author": "牛弘等奉诏作",
    "content": "俗已乂。时又良。朝玉帛。会衣裳。基同北辰久。寿共南山长。黎元鼓。腹乐未央。"
  },
  {
    "id": "sui#1036",
    "title": "宴群臣登歌",
    "author": "牛弘等奉诏作",
    "content": "皇明驭历，仁深海县。载择良辰，式陈高宴。颙颙卿士，昂昂侯甸。车旗煜爚，衣缨葱茜。乐正展悬，司宫饰殿。三揖称礼，九宾为传。圆鼎临碑，方壶在面。鹿鸣成曲，嘉鱼入荐。筐篚相辉，献酬交遍。饮和饱德，恩风长扇。"
  },
  {
    "id": "sui#1037",
    "title": "皇后房内歌",
    "author": "牛弘等奉诏作",
    "content": "至顺垂典，正内弘风。母仪万国，训范六宫。求贤启化，进善宣功。家邦载序，道业斯融。"
  },
  {
    "id": "sui#1038",
    "title": "大射登歌",
    "author": "牛弘等奉诏作",
    "content": "道谧金科照，时乂玉条明。优贤飨礼洽，选德射仪成。銮旗郁云动，宝轪俨天行。巾车整三乏，司裘饰五正。鸣球响高殿，华钟震广庭。乌号传昔美，淇卫著前名。揖让皆时杰，升降尽朝英。附枝观体定，杯水睹心平。丰觚既来去，燔炙复纵横。欣看礼乐盛，喜遇黄河清。"
  },
  {
    "id": "sui#1039",
    "title": "凯乐歌辞三首 其一 述帝德",
    "author": "牛弘等奉诏作",
    "content": "于穆我后，睿哲钦明。膺天之命，载育群生。开元创历，迈德垂声。朝宗万寓，祗事百灵。焕乎皇道，昭哉帝则。惠政滂流，仁风四塞。淮海未宾，江湖背德。运筹必胜，濯征斯克。八荒雾卷，四表云褰。雄图盛略，迈后光前。寰区已泰，福祚方延。长歌凯乐，天子万年。"
  },
  {
    "id": "sui#1040",
    "title": "凯乐歌辞三首 其二 述诸军用命",
    "author": "牛弘等奉诏作",
    "content": "帝德远覃，天维宏布。功高云天，声隆韶濩。惟彼海隅，未从王度。皇赫斯怒，元戎启路。桓桓猛将，赳赳英谟。攻如燎发，战似摧枯。救兹涂炭，克彼妖逋。尘清两越，气静三吴。鲸鲵已夷，封疆载辟。班马萧萧，归旌奕奕。云台表效，司勋纪绩。业并山河，道固金石。"
  },
  {
    "id": "sui#1041",
    "title": "凯乐歌辞三首 其三 述天下太平",
    "author": "牛弘等奉诏作",
    "content": "阪泉轩德，丹浦尧勋。始实以武，终乃以文。嘉乐圣主，大哉为君。出师命将，廓定重氛。书轨既并，干戈是戢。弘风设教，政成人立。礼乐聿兴，衣裳载缉。风云自美，嘉祥爰集。皇皇圣政，穆穆神猷。牢笼虞夏，度越姬刘。日月比耀，天地同休。永清四海，长帝九州。"
  },
  {
    "id": "sui#1042",
    "title": "文武舞歌二首 其一 文舞歌",
    "author": "牛弘等奉诏作",
    "content": "天眷有属，后德惟明。君临万宇，昭事百灵。濯以江汉，树之风声。罄地毕归，穷天皆至。六戎仰朔，八蛮请吏。烟云献彩，龟龙表异。缉和礼乐，燮理阴阳。功由舞见，德以歌彰。两仪同大，日月齐光。"
  },
  {
    "id": "sui#1043",
    "title": "文武舞歌二首 其二 武舞歌",
    "author": "牛弘等奉诏作",
    "content": "惟皇御宇，惟帝乘干。五材并用，七德兼宣。平暴夷险，拯溺救燔。九域载安，兆庶斯赖。续地之厚，补天之大。声隆有截，化覃无外。鼓钟既奋，干戚攸陈。功高德重，政谧化淳。鸿休永播，久而弥新。"
  },
  {
    "id": "sui#1044",
    "title": "游三学山诗",
    "author": "释智炫",
    "content": "秀岭接重烟，嵚岑上半天。绝岩低更举，危峰断复连。侧石倾斜涧，回流泻曲泉。野红知草冻，春来鸟自传。树锦无机织，猿鸣讵假弦。叶密风难度，枝疏影易穿。抱帙依闲沼，策杖戏荒田。游心清汉表，置想白云边。荣名非我愿，息意且萧然。"
  },
  {
    "id": "sui#1045",
    "title": "祖道赋诗",
    "author": "慧晓",
    "content": "平生本胡越，闽吴各异津。联翩一倾盖，便作法城亲。清谈解烦累，愁眉始得伸。今朝忽分手，恨失眼中人。子向径何道，慧业日当新。我住邗江侧，终为松下尘。沈浮从此隔，无复更有因。此别终天别，迸泪忽沾巾。"
  },
  {
    "id": "sui#1046",
    "title": "临终诗二首 其一 哀速终",
    "author": "释灵裕",
    "content": "今日坐高堂，明朝卧长棘。一生聊已竟，来报将何息。"
  },
  {
    "id": "sui#1047",
    "title": "临终诗二首 其二 悲永殡",
    "author": "释灵裕",
    "content": "命断辞人路，骸送鬼门前。从今一别后，更会几何年。"
  },
  {
    "id": "sui#1048",
    "title": "送别诗",
    "author": "释智才",
    "content": "镜中辞旧识，灞岸别新知。年来木应老，只为数经离。"
  },
  {
    "id": "sui#1049",
    "title": "戏题方圆动静四字诗",
    "author": "昙延",
    "content": "方如方等城，圆如智慧日。动则识波浪，静类涅槃室。"
  },
  {
    "id": "sui#1050",
    "title": "媱泆曲",
    "author": "沸大",
    "content": "煌煌郁金。生于野田。过时不采。宛见弃捐。曼尔丰炽。华色惟新。与我同欢。"
  },
  {
    "id": "sui#1051",
    "title": "委靡辞",
    "author": "沸大",
    "content": "宿心嘉尔，故固良媒。问名谐帅，占相良时。惨惨惕惕，惧尔不来。既睹尔颜，我心怡怡。今不合欢，岂徒费哉。斯誓为定，淑女何疑。"
  },
  {
    "id": "sui#1052",
    "title": "禅暇诗",
    "author": "",
    "content": "峨峨王舍城，郁郁灵竹园。中有神化长，巧诱入幽玄。善人募授福，恶友乐仇怨。善恶升沈异，薰莸别露门。"
  },
  {
    "id": "sui#1053",
    "title": "石鼓歌",
    "author": "张丽英",
    "content": "石鼓石鼓。悲哉下土。自我来观。民生实苦。哀哉世事。悠悠我意。我意不可辱兮王威不可夺余志。有鸾有凤。自歌自舞。凌云历汉。远绝尘罗。世人之子。其如我何。暂来期会。运往即乖。父兮母兮无伤我怀。"
  },
  {
    "id": "sui#1054",
    "title": "灵凤歌",
    "author": "配英",
    "content": "杳杳灵凤，绵绵长归。悠悠我思，永与愿违。万劫无期，何时来飞。"
  },
  {
    "id": "sui#1055",
    "title": "赠马明生诗二首 其一",
    "author": "太真夫人",
    "content": "暂舍墉城内，命驾岱山阿。仰瞻太清阙，云楼郁嵯峨。虚中有真人，来往河纷葩。炼形保自然，俯仰食太和。朝朝九天王，夕馆还西华。流精可飞腾，吐纳养青芽。至药非金石，风生自然歌。上下凌景霄，羽衣何婆娑。五岳非妾室，玄都是我家。下看荣竞子，笃似蛙与蟆。顾盼尘浊中，忧患自相罗。苟未悟妙旨，安事于琢磨。祸凑由道泄，密慎福臻多。"
  },
  {
    "id": "sui#1056",
    "title": "赠马明生诗二首 其二",
    "author": "太真夫人",
    "content": "昔往昆陵宫，共讲天年延。金液虽可遐，示若太和仙。仰登冥灵台，虚仙咏灵人。忽遇榑桑王，九老仙都真。驾骖紫虬辇，灵颜一何鲜。启我寻长途，邀我自然津。告以鸿飞术，授以玉胎篇。琼膏凝玄气，素女为我陈。俯挹琳凤腴，仰止飘三天。云纲立尔步，五岳可暂还。玄都安足远，蓬莱山脚间。传受相亲爱，结友为天人。替即游形对，祸必无愚贤。秘则享无倾，泄则躯身颠。"
  },
  {
    "id": "sui#1057",
    "title": "临去箸诗三首 其一",
    "author": "马明生",
    "content": "太和何久长，人命将不永。吸如朝露晞，奄忽睡觉醒。生生世所悟，伤生由莫静。我将寻真人，澄神挹容景。盘桓昆陵宫，玄都可驰骋。涓子牵我游，太真来见省。朝朝王母前，夕归钟岳岭。仰采琼瑶葩，俯漱琳琅井。千龄犹一刻，万纪如电顷。"
  },
  {
    "id": "sui#1058",
    "title": "临去箸诗三首 其二",
    "author": "马明生",
    "content": "天地自有常，人命最险毳。年若惊弦发，时犹轻矢逝。虽有灼灼姿，玉为尘生秽。秋草无秋耀，绿叶岂终岁。惜彼繁茂摧，哀彼寒霜厉。有存理必亡，有兴故有废。真官戏玄津，与物无凝滞。神冲紫霄内，形栖山水际。对虚忘有怀，游目托容裔。风尘将何来，真道故可大。"
  },
  {
    "id": "sui#1059",
    "title": "临去箸诗三首 其三",
    "author": "马明生",
    "content": "浊尘谅为叹，世乐岂足预。振褐扫尘遐，飘飘独远举。寥寥岩岳际，萧萧纵万虑。灵真与我游，落景乘鸿御。朝乘云轮来，夕驾扶摇去。嗷嘈天地中，嚣声安得附。"
  },
  {
    "id": "sui#1060",
    "title": "遗世四言诗",
    "author": "阴长生",
    "content": "维予之先，佐命唐虞。爰逮汉世，紫艾重纾。予独好道，而为匹夫。高尚素志，不事王侯。贪生得生，亦又何求。超迹苍霄，乘龙驾浮。青要承翼，与我为仇。入火不灼，蹈波不濡。逍遥太极，何虑何忧。游戏仙都，顾悯群愚。年命之逝，如川之流。奄忽未几，泥土为传。驰走索死，不肯暂休。予之圣师，体道之真。升腾变化，松乔为邻。维予同学，一十二人。寒苦求道，历二十年。中多怠惰，志行不坚。痛乎诸子，命也自天。天不妄授，道必归贤。身投幽壤，何时可还。嗟尔将来，勤加精研。勿为流俗，富贵所牵。神丹一成，升彼九天。寿同三光，何但亿千。惟予垂发，少好道德。弃家随师，东西南北。委放五经，避世自匿。三十馀年，名山之侧。寒不遑衣，饥不暇食。思不敢归，劳不敢息。奉事圣师，承颜悦色。面垢足胝，乃见哀识。遂传要诀，恩深不测。妻子延年，咸享无极。黄白既成，货财千亿。役使鬼神，玉女侍侧。予得度世，神丹之力。"
  },
  {
    "id": "sui#1061",
    "title": "空中歌三首 其一",
    "author": "葛玄",
    "content": "真人昔遗教，悯念孤痴子。嬖邪不信道，祸乱由斯起。身随朝露晞，悔恨何有己。罪大不可掩，流毒将谁理。冥冥未出期，劫尽方当止。转轮贫贱家，仍复为役使。四体或不完，蹩躠行乞市。不知积罪报，怨天神不恃。大道常无为，弘之由善始。吾今获轻举，修行立功尔。三界尽稽首，从容紫宫里。停驾虚元中，人生若流水。临别属素翰，粗标灵妙纪。"
  },
  {
    "id": "sui#1062",
    "title": "空中歌三首 其二",
    "author": "葛玄",
    "content": "我今便升天，悯念诸儒英。大道体虚无，寂寂中有精。视之若冥昧，窈窈中昭明。莫言道虚诞，所患不至诚。奚不登名山，诵是洞真经。一讽而一咏，玄音彻太清。太上辉金容，众仙齐应声。十方散香花，燔烟旃檀馨。皇娥奏九韶，鸾凤谐和鸣。龙驾翳空迎，华盖曜查冥。翛闲劫仞台，帝释欻降庭。八王奉丹液，挹漱身腾轻。逍遥有无间，流朗绝形名。神童夹侍侧，自然朝万灵。飘飘八景舆，游衍白玉京。七祖升福堂，先亡悉超生。王侯能笃信，必为天下贞。大人体至德，一切蒙其成。"
  },
  {
    "id": "sui#1063",
    "title": "空中歌三首 其三",
    "author": "葛玄",
    "content": "散诞游山水，吐纳灵和津。炼气同希夷，静咏道德篇。至心宗玄一，冥感今乃宣。飞驾御九龙，飘飘乘紫烟。华景曜空衢，红云拥帝前。暂迂蓬莱宫，倏忽已宾天。伟伟众真会，渺渺凌重玄。体固无终劫，金颜随日鲜。欢乐太上境，悲念一切人。谁能离死坏，结是冥中缘。悠悠成至道，无有入无问。微妙良难测，智者谓我贤。若能弘众妙，轻举升神仙。"
  },
  {
    "id": "sui#1064",
    "title": "诗二首 其一",
    "author": "扈谦",
    "content": "风从牖中入，酒在杯中摇。手握四十九，灵光在上照。巍峨丛蓍下，独向冥理笑。"
  },
  {
    "id": "sui#1065",
    "title": "诗二首 其二",
    "author": "扈谦",
    "content": "进不登龙门，退不求名位。无以消白日，常作巍峨醉。"
  },
  {
    "id": "sui#1066",
    "title": "歌",
    "author": "李仙君",
    "content": "金鼎天门开，反童复婴孩。日月照昆仑，真君自然来。三年结黄云，千日成圣胎。九年登金阙，一纪升三台。龙虎自然交，上帝安金台。众神仰天表，忻慕心徘徊。子今受灵文，专心如死灰。积功十二年，功毕登云梯。白光生圆象，紫气冲云霓。端虚念太乙，浩劫天地齐。"
  },
  {
    "id": "sui#1067",
    "title": "人间可哀之曲",
    "author": "武夷君",
    "content": "天上人间兮会合疏稀。日落西山兮夕鸟归飞。百年一饷兮志与愿违。天宫咫尺兮恨不相随。"
  },
  {
    "id": "sui#1071",
    "title": "玄卿镜铭",
    "author": "",
    "content": "日初升，月初盈。纤翳不生，肖兹万形。是曰撄宁，莹虚太清。"
  },
  {
    "id": "sui#1072",
    "title": "赠马明生诗二首",
    "author": "太真夫人",
    "content": "暂舍墉城内，命驾岱山阿。仰瞻太清阙，云楼郁嵯峨。虚中有真人，来往河纷葩。炼形保自然，俯仰食太和。朝朝九天王，夕馆还西华。流精可飞腾，吐纳养青芽。至药非金石，风生自然歌。上下凌景霄，羽衣何婆娑。五岳非妾室，玄都是我家。下看荣竞子，笃似蛙与蟆。顾盼尘浊中，忧患自相罗。苟未悟妙旨，安事于琢磨。祸凑由道泄，密慎福臻多。昔往昆陵宫，共讲天年延。金液虽可遐，示若太和仙。仰登冥灵台，虚仙咏灵人。忽遇榑桑王，九老仙都真。驾骖紫虬辇，灵颜一何鲜。启我寻长途，邀我自然津。告以鸿飞术，授以玉胎篇。琼膏凝玄气，素女为我陈。俯挹琳凤腴，仰止飘三天。云纲立尔步，五岳可暂还。玄都安足远，蓬莱山脚间。传受相亲爱，结友为天人。替即游形对，祸必无愚贤。秘则享无倾，泄则躯身颠。"
  },
  {
    "id": "sui#1073",
    "title": "碧玉歌",
    "author": "",
    "content": "碧玉破瓜时，郎为情颠倒。芙蓉陵霜荣，秋容故尚好。碧玉小家女，不敢攀贵德。感郎千金意，惭无倾城色。"
  },
  {
    "id": "sui#1074",
    "title": "华山畿二十五首",
    "author": "",
    "content": "华山畿。君既为侬死。独活为谁施。欢若见怜时。棺木为侬开。闻欢大养蚕，定得几许丝。所得何足言，奈何黑瘦为。夜相思。投壶不得箭。忆欢作娇时。开门枕水渚。三刀治一鱼。历乱伤杀汝。未敢便相许。夜闻侬家论。不持侬与汝。懊恼不堪止。上床解要绳。自经屏风里。啼著曙。泪落枕将浮。身沉被流去。将懊恼。石阙昼夜题。碑泪常不燥。别后常相思。顿书千丈阙。题碑无罢时。奈何许。所欢不在间。娇笑向谁绪。隔津欢。牵牛语织女。离泪溢河汉。啼相忆。泪如漏刻水。昼夜流不息。著处多遇罗。的的往年少。艳情何能多。无故相然我。路绝行人断。夜夜故望汝。一坐复一起。黄昏人定后。许时不来已。摩可浓。巷巷相罗截。终当不置汝。不能久长离。中夜忆欢时。抱被空中啼。腹中如汤灌。肝肠寸寸断。教侬底聊赖。相送劳劳渚。长江不应满。是侬泪成许。奈何许。天下人何限。慊慊只为汝。郎情难可道。欢行豆挟心。见荻多欲绕。松上萝。愿君如行云。时时见经过。夜相思。风吹窗帘动。言是所欢来。长鸣鸡。谁知侬念汝。独向空中啼。腹中如乱丝。愦愦适得去。愁毒已复来。"
  },
  {
    "id": "sui#1075",
    "title": "读曲歌八十九首",
    "author": "",
    "content": "花钗芙蓉髻，双鬓如浮云。春风不知著，好来动罗裙。念子情难有。已恶动罗裙。斩侬入怀不。红蓝与芙蓉，我色与欢敌。莫案石榴花，历乱听侬摘。千叶红芙蓉，照灼绿水边。馀花任郎摘，慎莫罢侬连。思欢久。不爱独枝莲。只惜同心藕。打坏木栖床，谁能坐相思。三更书石阙，忆子夜啼碑。奈何不可言。朝看莫牛迹。知是宿蹄痕。娑拖何处归，道逢播掿郎。口朱脱去尽，花钗复低昂。所欢子。莲从胸上度。刺忆庭欲死。揽裳踱。跣把丝织履。故交白足露。上知所。所欢不见怜。憎状从前度。思难忍。络罂语犹壶。倒写侬顿尽。上树摘桐花，何悟枝枯燥。迢迢空中落，遂为梧子道。桐花特可怜。愿天无霜雪。梧子解千年。柳树得春风，一低复一昂。谁能空相忆，独眠度三阳。折杨柳。百鸟园林啼。道欢不离口。縠衫两袖裂，花钗鬓边低。何处分别归，西上古馀啼。所欢子。不与他人别。啼是忆郎耳。披被树明灯，独思谁能忍。欲知长寒夜，兰灯倾壶尽。坐起叹汝好。愿他甘丛香。倾筐入怀抱。逋发不可料。憔悴为谁睹。欲知相忆时。但看裙带缓几许。忆欢不能食。徘徊三路间。因风觅消息。朝日光景开，从君良燕游。愿如卜者策，长与千岁龟。所欢子。问春花可怜。括插袮裆里。芳萱初生时，知是无忧草。双眉画未成，那能就郎抱。百花鲜。谁能怀春日。独入罗帐眠。闻欢得新侬。四支懊如垂。鸟散放行路。井中百翅不能飞。怜欢敢唤名，念欢不呼字。连唤欢复欢，两誓不相弃。奈何许。石阙生口中。衔碑不得语。白门前。乌帽白帽来。白帽郎是侬。良不知乌帽郎是谁。初阳正二月，草木郁青青。蹑履步前园，时物感人情。青幡起御路，绿柳荫驰道。欢赠玉树筝，侬送千金宝。桃花落已尽，秋思犹未央。春风难期信，托情明月光。计约黄昏后，人断犹未来。闻欢开方局，已复将谁期。自从别郎后，卧宿头不举。飞龙落药店，骨出只为汝。日光没已尽，宿鸟纵横飞。徙倚望行云，躞蹀待郎归。百度不一回，千书信不归。春风吹杨柳，华艳空徘徊。音信阔弦朔，方悟千里遥。朝霜语白日，知我为欢消。合冥过藩来，向晓开门去。欢取身上好，不为侬作虑。五鼓起开门，正见欢子度。何处宿行还，衣被有霜露。本自无此意，谁交郎举前。视侬转迈迈，不复来时言。自我别欢后，叹音不绝响。茱萸持捻泥，龛有杀子像。家贫近店肆，出入引长事。郎君不浮华，谁能呈实意。念日行不遇，道逢播掿郎。查灭衣服坏，白肉亦黯疮。歔欷暗中啼，斜日照帐里。无油何所苦，但使天明尔。黄丝咡素琴，泛弹弦不断。百弄任郎作，唯莫广陵散。思欢不得来，抱被空中语。月没星不亮，持底明侬绪。诈我不出门，冥就他侬宿。鹿转方相头，丁倒欺人目。欢但且还去，遗信相参伺。契儿向高店，须臾侬自来。欲行一过心，谁我道相怜。摘菊持饮酒，浮华著口边。语我不游行，常常走巷路。败桥语方相，欺侬那得度。阔面行负情，诈我言端的。画背作天图，子将负星历。君行负怜事，那得厚相于。麻纸语三葛，我薄汝粗疏。黄天不灭解，甲夜曙星出。漏刻无心肠，复令五更毕。打杀长鸣鸡。弹去乌臼鸟。愿得连冥不复曙。一年都一晓。空中人。住在高樯深合里。书信了不通。故使风往尔。侬心常慊慊，欢行由豫情。雾露隐芙蓉，见莲讵分明。非欢独慊慊，侬意亦驱驱。双灯俱时尽，奈许两无由。谁交强缠绵，常持罢作虑。作生隐藕叶，莲侬在何处。相怜两乐事，黄作无趣怒。合散无黄连，此事复何苦。谁交强缠绵，常持罢作意。走马织悬帘，薄情奈当驶。执手与欢别，合会在何时。明灯照空局，悠然未有期。百忆却欲噫，两眼常不燥。蕃师五鼓行，离侬何太早。含笑来向侬，一抱不能置。领后千里带，那顿谁多媚。欢相怜。今去何时来。裲裆别去年。不忍见分题。欢相怜。题心共饮血。流头入黄泉。分作两死计。娇笑来向侬，一抱不能已。湖燥芙蓉萎，莲汝藕欲死。欢心不相怜，慊苦竟何已。芙蓉腹里萎，莲汝从心起。下帷掩灯烛，明月照帐中。无油何所苦，但使天明侬。执手与欢别，欲去情不忍。馀光照已藩，坐见离日尽。种莲长江边，藕生黄蘖浦。必得莲子时，流离经辛苦。人传我不虚，实情明把纳。芙蓉万层生，莲子信重沓。闻乖事难怀，况复临别离。伏龟语石板，方作千岁碑。钤荡与时竞，不得寻倾虑。春风扇芳条，常念花落去。坐倚无精魂，使我生百虑。方局十七道，期会是何处。暂出白门前，杨柳可藏乌。郎作沈水香，侬作博山炉。十期九不果，常抱怀恨生。然灯不下炷，有油那得明。自从近日来，了不相寻博。竹帘裲裆题，知子心情薄。下帷灯火尽，朗月照怀里。无油何所苦，但今天明尔。近日莲违期，不复寻博子。六筹翻双鱼，都成罢去已。一夕就郎宿，通夜语不息。黄蘖万里路，道苦真无极。登店卖三葛，郎来买丈馀。合匹与郎去，谁解断粗疏。侬亦粗经风。罢顿葛帐里。败许尘疏中。紫草生湖边，误落芙蓉里。色分都未获，空中染莲子。闺合断信使，的的两相忆。譬如水上影，分明不可得。逍遥待晓分，转侧听更鼓。明月不应停，特为相思苦。罢去四五年，相见论故情。杀荷不断藕，莲心已复生。辛苦一朝欢，须臾情易厌。行膝点芙蓉，深莲非骨念。慊苦忆侬欢，书作后非是。五果林中度，见花多忆子。"
  },
  {
    "id": "sui#1076",
    "title": "石城乐",
    "author": "",
    "content": "生长石城下，开窗对城楼。城中诸少年，出入见依投。阳春百花生，摘插环髻前。捥指蹋忘愁，相与及盛年。布帆百馀幅，环环在江津。执手双泪落，何时见欢还。大艑载三千，渐水丈五馀。水高不得渡，与欢合生居。闻欢远行去，相送方山亭。风吹黄蘖藩，恶闻苦篱声。"
  },
  {
    "id": "sui#1077",
    "title": "莫愁乐",
    "author": "",
    "content": "莫愁在何处，莫愁石城西。艇子打两桨，催送莫愁来。闻欢下扬州，相送楚山头。探手抱腰看，江水断不流。"
  },
  {
    "id": "sui#1078",
    "title": "襄阳乐",
    "author": "",
    "content": "朝发襄阳城，暮至大堤宿。大堤诸女儿，花艳惊郎目。上水郎担篙，下水摇双橹。四角龙子幡，环环江当柱。江陵三千三，西塞陌中央。但问相随否，何计道里长。人言襄阳乐，乐作非侬处。乘星冒风流，还侬扬州去。烂漫女萝草，结曲绕长松。三春虽同色，岁寒非处侬。扬州蒲锻环，百钱两三丛。不能买将还，空手揽抱侬。女萝自微薄，寄托长松表。何惜负霜死，贵得相缠绕。恶见多情欢，罢侬不相语。莫作乌集林，忽如提侬去。"
  },
  {
    "id": "sui#1079",
    "title": "寿阳乐",
    "author": "",
    "content": "可怜八公山。在寿阳。别后莫相忘。东台百馀尺。凌风云。别后不忘君。梁长曲水流。明如镜。双林与郎照。辞家远行去。空为君。明知岁月驶。笼窗取凉风。弹素琴。一叹复一吟。夜相思。望不来。人乐我独愁。长淮何烂漫。路悠悠。得当乐忘忧。上我长濑桥。望归路。秋风停欲度。衔泪出伤门。寿阳去。必还当几载。"
  },
  {
    "id": "sui#1080",
    "title": "西乌夜飞",
    "author": "",
    "content": "日从东方出，团团鸡子黄。夫妇恩情重，怜欢故在傍。暂请半日给，徙倚娘店前。目作宴瑱饱，腹作宛恼饥。我昨忆欢时，揽刀持自刺。自刺分应死，刀作杂楼僻。阳春二三月，诸花尽芳盛。持底唤欢来，花笑莺歌咏。感郎崎岖情，不复自顾虑。臂绳双入结，遂成同心去。"
  },
  {
    "id": "sui#1081",
    "title": "宋泰始歌舞曲十二首 其五 天符颂",
    "author": "",
    "content": "天符革运，世诞英皇。在馆神炫，既壮龙骧。六钟集表，四纬骈光。于穆配天，永休厥祥。明德孚教，幽苻丽纪。山鼎见奇，醴液涵祉。鹓雏耀仪，驺虞游趾。福延亿祚，庆流万祀。帝图凝远，瑞美昭宣。济流月镜，鹿毳霜鲜。甘露降和，花雪表年。孝德载衍，芳风永传。龙跃戎府，玉耀蕃宫。岁淹豫野，玺属嫔中。江波澈映，石柏开文。观毓花蕊，楼凝景云。白乌三获，甘液再呈。嘉穟表沃，连理协成。德充动物，道积通神。宋业允大，灵瑞方臻。王命治兵，有征无战。巾拂以净，丑类革面。玉仪振旅，载戢在辰。中虚巾拂，四表静尘。"
  },
  {
    "id": "sui#1082",
    "title": "杨叛儿",
    "author": "",
    "content": "截玉作手钩，七宝光平天。绣沓织成带，严帐信可怜。暂出白门前，杨柳可藏乌。郎作沈水香，侬作博山炉。送郎乘艇子，不作遭风虑。横篙掷去桨，愿倒逐流去。七宝珠络鼓，教郎拍复拍。黄牛细犊儿，杨柳映松柏。欢欲见莲时，移湖安屋里。芙蓉绕床生，眠卧抱莲子。落秦中庭生，诚知非好草。龙头相钩连，见枝如欲绕。杨叛西随曲，柳花经东阴。风流随远近，飘扬闷侬心。"
  },
  {
    "id": "sui#1083",
    "title": "齐南郊光章十三首 其七 文德宣烈乐",
    "author": "",
    "content": "营泰畤，定天衷。思心绪，谋筮从。田烛置，爟火通。大孝昭，国礼融。荐飨洽，礼乐该。神娱展，辰旆回。洞云路，拂璇阶。紫雰蔼，青霄开。眷皇都，顾玉台。留昌德，结圣怀。"
  },
  {
    "id": "sui#1084",
    "title": "齐南郊光章十三首 肃咸乐谢超宗",
    "author": "",
    "content": "夤承宝命，严恭帝绪。奄受敷锡，升中拓宇。亘地称皇，罄天作主。月域来宾，日际奉土。开元首正，礼交乐举。六典联事，九官列序。皇乎敬矣，恭事上灵。昭教国祀，肃肃明明。有牲有涤，有洁在俎。以荐王衷，以答神祜。陟配在京，降德在民。奔精望夜，高燎伫晨。我恭我享，惟孟之春。以孝以敬，立我烝民。青坛奄霭，翠幕端凝。嘉俎重荐，兼籍再升。设业设虡，展容玉庭。肇禋配祀，克对上灵。惟圣飨帝，惟孝飨亲。礼行宗祀，敬达郊禋。金枝中树，广乐四陈。月御案节，星驱扶轮。遥光远驾，曜曜振振。告成大报，受厘元神。紫坛望灵，翠幕伫神。率天奉贽，罄地来宾。神贶并介，泯祗合祉。恭昭鉴享，肃光孝祀。威蔼四灵，洞曜三光。皇德全被，大礼流昌。报惟事天，祭实尊灵。史正嘉兆，神宅崇祯。五畤昭鬯，六宗彝序。介丘望尘，皇轩肃举。功烛上宙，德耀中天。风移九域，礼饰八埏。四灵晨炳，五纬宵明。膺历缔运，道茂前声。飨帝严亲，则天光大。舄奕前古，荣镜无外。日月宣华，卿云流霭。五汉同休，六幽咸泰。天以德降，地以礼报。牲尊俯陈，柴币仰燎。事展司采，敬达瑄芗。烟贽青昊，震飏紫场。陈馨示策，肃志宗禋。礼非物备，福唯诚陈。昭事上祀，飨荐具陈。回銮转翠，拂景翔宸。缀县敷畅，钟石昭融。羽炫深晷，龠曀行风。肆序辍度，肃礼停文。四金耸卫，六驭齐轮。"
  },
  {
    "id": "sui#1085",
    "title": "齐北郊乐歌六首 其三 地德凯容乐",
    "author": "",
    "content": "缮方丘，端国阴。掩圭晷，仰灵心。诏源委，遍丘林。礼献物，乐荐音。荐神升，享序楙。淹玉俎，停金奏。宝旆转，旒驾旋。溢素景，郁紫躔。灵心顾，留宸眷。洽外瀛，瑞中县。"
  },
  {
    "id": "sui#1086",
    "title": "齐北郊乐歌六首 昭夏乐谢超宗",
    "author": "",
    "content": "诏礼崇营，敬飨玄畤。灵正丹帷，月肃紫墀。展荐登华，风县凝锵。神惟戾止，郁葆遥庄。昭望岁芬，环游辰太。穆哉尚礼，横光秉蔼。伫灵敬享，禋肃彝文。县动声仪，荐絜牲芬。阴祇以贶，昭祀式庆。九服熙度，六农祥正。庆图浚邈，蕴祥秘瑶。伣天炳月，嫔光紫霄。邦化灵懋，阃则风调。俪德方仪，徽载以昭。后皇嘉庆，定祗玄畤。承帝休图，祗敷灵祉。篚幂周序，轩朱凝会。牲币芬坛，精明伫盖。调川瑞昌，警岳祥泰。"
  },
  {
    "id": "sui#1087",
    "title": "齐明堂乐歌十五首 其六 昭夏乐",
    "author": "",
    "content": "地纽谧，干枢回。华盖动，紫微开。旌蔽日，车若云。驾六龙，乘烟煴。烨帝景，耀天邑。圣祖降，五云集。懋粢盛，絜牲牷。百礼肃，群司虔。皇德远，大孝昌。贯九幽，洞三光。神之安，解玉銮。景福至，万宇欢。参映夕，驷昭晨。灵乘震，司青春。雁将向，桐始蕤。和风舞，暄光迟。萌动达，万品亲。润无际，泽无垠。履艮宅中宇，司绳总四方。裁化遍寒燠，布政司炎凉。至分乘经晷，闭启集恒度。帝晖缉万有，皇灵澄国步。"
  },
  {
    "id": "sui#1088",
    "title": "齐明堂乐歌十五首 肃咸乐谢超宗",
    "author": "",
    "content": "彝承孝典，恭事严圣。浃天奉赆，罄壤齐庆。司仪具序，羽容夙章。芬枝扬烈，黼构周张。助宝奠轩，酎珍充庭。璆县凝会，琄朱伫声。先期选礼，肃若有承。祗对灵祉，皇庆昭膺。尊事威仪，辉容昭序。迅恭明神，絜盛牲俎。肃肃严宫，蔼蔼崇基。皇灵降止，百祗具司。戒诚望夜，端烈承朝。依微昭旦，物色轻宵。惟诚絜飨，惟孝尊灵。敬度黍稷，敬涤牺牲。骍茧在豢，载溢载丰。以承宗祀，以肃皇衷。萧芳四举，华火周传。神鉴孔昭，嘉足三牷。肇禋戒祀，礼容咸举。六典饰文，九司照序。牲柔既昭，牺刚既陈。恭涤惟清，敬事惟神。加笾再御，兼俎重荐。节动轩越，声流金县。奕奕閟幄，亹亹严闱。絜诚夕鉴，端服晨晖。圣灵戾止，翊我皇则。上绥四宇，下洋万国。永言孝飨，孝飨有容。傧僚赞列，肃肃雍雍。雍台辨朔，泽宫选辰。絜火夕炤，明水朝陈。六瑚贲室，八羽华庭。昭事先圣，怀濡上灵。肆夏式敬，升歌发德。永固洪基，以绥万国。酾醴具登，嘉佾咸荐。飨洽诚陈，礼周乐遍。祝辞罢裸，序容辍县。跸动端庭，銮回严殿。神仪驻景，华汉高虚。作灵案卫，三只解途。翠盖澄耀，罼帟凝宸。玉镳息节，金辂怀音。戒诚达孝，底心肃感。追凭皇鉴，思承渊范。神锡懋祉，四纬昭明。仰福帝徽，俯齐庶生。"
  },
  {
    "id": "sui#1089",
    "title": "齐明堂乐歌十五首 其十 赤帝歌",
    "author": "",
    "content": "龙精初见。大火中。朱光北至。圭景同。帝在在离。寔司衡。雨水方降。木槿荣。庶物盛长。咸殷阜。恩泽四溟。被九有。百川若镜。天地爽且明。云冲气举。盛德在素精。庶类收成。岁功行欲宁。浃地奉渥。罄宇承帝灵。神荐洽。福胙昌。圣皇膺嘉佑。帝业凝休祥。居极乘景运。宅德瑞中王。澄明临四奥。精华延八乡。洞海同声惠。澈宇丽干光。灵庆缠世祉。鸿烈永无疆。蕴礼容。馀乐度。灵方留。景欲暮。开九重。肃五达。凤参差。龙已沫。云既动。河既梁。万里照。四空香。神之车。归清都。璇庭寂。玉殿虚。鸿化疑。孝风炽。顾灵心。结皇思。鸿庆遐鬯。嘉荐令芳。翊帝明德。永祚深光。"
  },
  {
    "id": "sui#1090",
    "title": "齐鼙舞曲三首 明君辞",
    "author": "",
    "content": "明君创洪业，盛德在建元。受命君四海，圣皇应灵干。五帝继三皇，三皇世所归。圣德应期运，天地不能违。仰之弥已高，犹天不可阶。将复结绳化，静拱天下齐。圣主受天命，应期则虞唐。升旒综万机，端扆驭八方。盈虚自然数，揖让归圣明。北化陵河塞，南威越沧溟。广德齐七政，敷教腾三辰。万宇必承庆，百福咸来臻。圣皇应福始，昌德洞佑先。明君御四海，总鉴尽人灵。仰成恩已洽，竭忠身必荣。圣泽洞三灵，德教被八乡。草木变柯叶，川岳洞嘉祥。愉乐盛明运，舞蹈升太时。微霜永昌命，轨心长欢怡。"
  },
  {
    "id": "sui#1092",
    "title": "黄淡思歌",
    "author": "",
    "content": "归归黄淡思，逐郎还去来。归归黄淡百，逐郎何处索。心中不能言，腹作车轮旋。与郎相知时，但恐傍人闻。江外何郁拂，龙洲广州出。象牙作帆樯，绿丝作帏繂。"
  },
  {
    "id": "sui#1093",
    "title": "慕容垂歌辞三曲",
    "author": "",
    "content": "慕容攀墙视，吴军无边岸。我身分自当，枉杀墙外汉。慕容愁愤愤，烧香作佛会。愿作墙里燕，高飞出墙外。慕容出墙望，吴军无边岸。咄我臣诸佐，此事可惋叹。"
  },
  {
    "id": "sui#1094",
    "title": "淳于王歌",
    "author": "",
    "content": "肃肃河中育，育熟须含黄。独坐空房中，思我百媚郎。百媚在城中，千媚在中央。但使心相念，高城何所妨。"
  },
  {
    "id": "sui#1095",
    "title": "捉搦歌",
    "author": "",
    "content": "粟谷难舂付石臼。弊衣难护付巧妇。男儿千凶饱人手。老女不嫁只生口。谁家女子能行步。反著夹禅后裙露。天生男女共一处。愿得两个成翁妪。华阴山头百丈井。下有流水彻骨冷。可怜女子能照影。不见其馀见斜领。黄桑柘屐蒲子履。中央有丝两头系。小时怜母大怜婿。何不早嫁论家计。"
  },
  {
    "id": "sui#1096",
    "title": "高阳乐人歌",
    "author": "",
    "content": "可怜白鼻䯄，相将入酒家。无钱但共饮，画地作交赊。何处䑜觞来，两颊色如火。自有桃花容，莫言人劝我。"
  },
  {
    "id": "sui#1097",
    "title": "洛中童谣二首",
    "author": "",
    "content": "三月末。四月初。杨灰簸土觅真珠。头去项，脚根齐。驱上树，不须梯。"
  },
  {
    "id": "sui#1098",
    "title": "化胡歌七首",
    "author": "",
    "content": "我往化胡时，头载通天威。金紫照虚空，燄燄有光晖。胡王心懭戾，不尊我为师。吾作变通力，要之出神威。麾月使东走，须弥而西颓。足踏干川桥，日月左右回。天地昼暗昏，星辰牙差驰。众灾竞地起，良医绝不知。胡王心怖怕，叉手向吾啼。作大慈悲教，化之渐微微。落簪去一食，右肩不著衣。男曰忧婆塞，女曰忧婆夷。化胡今宾服，游神于紫微。我在舍卫时。约敕瞿昙身。汝共摩诃萨。赍经教东秦。历落神州界。迫至东海间。广宣至尊法。教授聋俗人。与子威神法。化道满千年。年终时当还。慎莫恋中秦。致令天气怒。太上踏地瞋。寺庙崩倒澌。龙王舐经文。八万四千弟子。一时受大缘。轮转五道头。万元一升仙。吾子三天上。悯子泪流连。念子出行道。不能却死缘。不能陵虚空。束身入黄泉。天门地户塞。一去不能还。虽得存禋嗣。使子常塞心。逆天违地理。灾考加子身。神能易生死。由子行不真。三十六天道。终卒归无形。我身西化时。登上华狱山。举目看昆仑。须弥了了悬。矫翼履清虚。倏忽到西天。但见西王母。严驾欲东旋。玉女数万千。姿容甚丽妍。天姿绝端严。齐执皇灵书。诵读仙圣经。养我同时姝。将我入天庭。皇老东向坐。身体皦然明。授我仙圣道。接度天下贤。我昔西化时。登上华狱山。北向视玄冥。秦川荡然平。汉少杂类多。不信至真言。吾后千馀年。白骨如丘山。尸骸路草野。流血成洪渊。不忍见子苦。故作大秦吟。哀叹二十颂。以示通中贤。见机降时世。不值苦以辛。我昔化胡时，西登太白山。修身岩石里，四向集诸仙。玉女檐浆酪，仙人歌玉文。天龙翼从后，白虎口驰刚。玄武负钟鼓，朱雀持幢幡。化胡成佛道，丈六金刚身。时与决口教，后当存经文。吾升九天后，克木作吾身。我昔离周时，西化向罽宾。路由函关去，会见尹喜身。尹喜通窈冥，候天见紫云。知吾当西过，沐浴齐戒身。日夜立香火，约敕守门人。执简迎谒请，延我入皇庭。叩搏亦无数，求欲从我身。道取人诚信，三日口不言。吾知喜心至，遗喜五千文。欲得求长生，读之易精神。将喜入西域，迁喜为真人。我西化胡时。涉天靡不遥。牵天覆六合。艰难身尽婴。胡人不识法。放火烧我身。身亦不缺损。乃复沉深浏。龙王折水脉。复流不复行。愚人皆哀叹。枉此贤人身。吾作腾波气。起立上著天。日月头上皦。光照亿万千。胡王心方悟。知是我圣人。叩头求悔过。今欲奉侍君。伏愿降灵气。怒活国土人。吾视怨家如赤子。不顾仇以嫌。化命一世士。坐卧诵经文。身无荣华饰。后毕得升天。吾告时世人。三界里中贤。欲求长生道。莫爱千金身。出身著死地。返更得生缘。火中生莲花。尔乃是至真。莫有生煞想。得道升清天。未负即真信。丧子千金身。我昔学道时。登崖历长松。盘屈幽谷里。求觅仙圣公。食服泥洹散。渐得不死踪。九重室中得见不死童。身体绝华丽。二仪中无双。遗我元气乐药。忽然天圣聪。"
  },
  {
    "id": "sui#1100",
    "title": "太上皇老君哀歌七首",
    "author": "",
    "content": "三十六宫主。太上皇老君。哀悯下世士。垂神教世贤。子欲修冥福。先当体窈冥。生时得尊贵。不如过去荣。仙驾龙车。迎子游清天。上登金楼殿。坐卧虚空间。行则飞仙从。威仪上柱天。朝登天东头。暮到于天西。戏乐九天外。纵意极周旋。驱使役百鬼。总统于万金。吾哀世愚民，不信冥中神。恃力害良善，不避贤行人。驰马骋东西，自谓常无前。善恶毕有报，业缘须臾间。神明在上见，遣使直往牵。从上头底收，系著天牢门。五毒更㸦加，恶神来克侵。口吟不能言，妻子呼仓天。莫怨神不佑，由子行不仁。吾哀时世人，不信于神明。先人与种福，子孙履上行。衣厚饭得饱，灾考不到门。口气头嘘天，自谓常终日。看师真辽然，得病叩头请。外恭心不敬，神明以知人。三魂系地狱，七魄悬著天。三魂消散澌，五神不安宁。伺命来执宰，丞相踏地瞋。左神不削死，右神不著生。生神不卫护，煞神来入身。或患腰背痛，或患头目疼。百脉不复流，奋忽入黄泉。天门地户闭，一去不复还。吾哀世愚人，不信冥中神。生时不恭敬，死便偿罪缘。典官逐后驱，牵北走东西。抱沙填江海，负石累高山。白日不得食，夜分不得眠。朝与杖一百，暮与鞭一千。不堪考对苦，卖罪与生人。两两共相牵，遂至死灭门。皆由不敬道，神明考㰅人。何不敬真神，生死得升天。生荣死者乐，生死得蒙恩。吾哀时世人，不信冥中神。一门有十息，纵意行不仁。神明鉴无外，终不滥煞人。或夭华秀子，或夭妙少年。门崩户以坏，学者如浮云。死亦不脱岁，悲哭仍相寻。妻子沉堙澌，一身孤独存。呼天天玄远，呼地地亦深。不能自怨责，各道怨师尊。虽欲思善道，十子不复还。吾告时世人，修道宜殷勤。恩亦不虚生，神明必报人。昔有刘仲伯，精诚于道门。勤恶使从善，岁会集群贤。香火日夜勤，亦能感仓天。命尽应当死，众神与表天。三魂飞杨澌，七魄入死星。右神削死藉，左神著生名。伺命来极济，左相踏地瞋。普告二十狱，拔出仲伯身。三魂还复流，七魄还入身。血脉还运转，百节方更坚。面目更端严，肉骨更鲜明。死臣三七日，寝尸还更生。吾告时世人，髐骨不别真。闲时不共语，急便来求人。死者如流水，去者如浮云。秦川屯军马，中庭生丛榛。百中不留一，到思吾本言。何不学仙道，人身常得存。"
  },
  {
    "id": "sui#1103",
    "title": "大禘圜丘及北郊歌辞十三首 其七 高明乐",
    "author": "",
    "content": "上下眷，旁午从。爵以质，献以恭。咸斯畅，乐唯雍。孝敬阐，临万邦。皇心缅且感，吉蠲奉至诚。赫哉光盛德，乾坤照百灵。报福归昌运，承佑播休明。风云驰九域，龙蛟跃四溟。浮幕呈光气，俪象烛华精。护武方知耻，韶夏仅同声。献享毕，悬佾周。神之驾，将上游。超斗极，绝河流。怀万国，宁九州。欣帝道，心顾留。匝上下，荷皇休。"
  },
  {
    "id": "sui#1104",
    "title": "大禘圜丘及北郊歌辞十三首 肆夏",
    "author": "",
    "content": "肇应灵序，奄字黎民。乃朝万国，爰征百神。只展方望，幽显咸臻。礼崇声协，贽列圭陈。翼差鳞次，端拱垂绅。来趋动色，式赞天人。惟神鉴矣，皇灵肃止。圜璧展事，成文即始。士备八能，乐合六变。风凑伊雅，光花袭荐。宸卫腾景，灵驾霏烟。严坛生白，绮席凝玄。刚柔凤位，惟皇配之。言肃其礼，念畅在兹。饰牲举兽，载歌且舞。既设伊腯，致精灵府。物色惟典，斋沐加恭。宗族咸暨，罔不率从。展礼上月，肃事应时。茧栗为用，交畅有期。弓矢斯发，瓮簝将事。圆神致祀，率由先志。和以銮刀，臭以血膋。至哉敬矣，厥义孔高。帝敬昭宣，皇诚萧致。玉帛齐轨，屏摄咸次。三垓上列，四陛旁升。龙陈万骑，凤动千乘。神仪天蔼，睟容离曜。金根停轸，奉光先导。紫坛云暧，绀幄霞褰。我其陟止，载致其虔。百灵竦听，万国咸仰。人神咫尺，玄应肸蚃。自天子之，会昌神道。丘陵肃事，克光天保。九关洞开，百灵环列。八樽呈备，五声投节。配神登圣，主极尊灵。敬宣昭烛，咸达窅冥。礼弘化定，乐赞功成。穰穰介福，下被群生。玄黄覆载，元首照临。合德致礼，有契其心。敬申事阕，絜诚共报。玉帛载升，棫朴斯燎。寥廓幽暧，播以馨香。皇灵惟监，降福无疆。天大亲严，匪敬伊孝。永言肆飨，宸明增耀。阳丘既畅，大典逾光。乃安斯息，钦若旧章。天回地旋，鸣銮引警。且万且亿，皇历惟永。"
  },
  {
    "id": "sui#1105",
    "title": "五郊乐歌五首 青帝高明乐",
    "author": "",
    "content": "岁云献，谷风归。斗东指，雁北飞。电鞭激，雷车遽。虹旌靡，青龙驭。和气洽，具物滋。翻降止，应帝期。居中匝五运，乘衡毕四时。含养滋群物，协德固皇基。啴缓契王风，持载符君德。良辰动灵驾，承祀昌邦国。"
  },
  {
    "id": "sui#1106",
    "title": "五郊乐歌五首 其二 赤帝高明乐",
    "author": "",
    "content": "婺女司旦。仲吕宣。朱精御节。离景延。根荄俊茂。温风发。柘火风水。应炎月。执衡长物。德孔昭。赤旗电曳。会今朝。风凉露降。驰景飏寒精。山川摇落。平秩在西成。盖藏成积。烝民被嘉祉。从享来仪。鸿休溢千祀。虹藏雉化。告寒。冰壮地坼。年殚。日次月纪。方极。九州万邦。献力。叶光是纪。岁穷。微阳潜兆。方融。天子赫赫。明圣。享神降福。惟敬。"
  },
  {
    "id": "sui#1107",
    "title": "祀五帝于明堂乐歌十一首 其二 高明乐",
    "author": "",
    "content": "祖德光，国图昌。祗上帝，礼四方。辟紫宫，动华阙。龙虎奋，风云发。飞朱雀，从玄武。携日月，带雷雨。耀宇内，溢区中。眷帝道，感皇风。帝道康，皇风扇。粢盛列，椒醑荐。神且宁，会五精。归福禄，幸闾亭。度几筵，辟牖户。礼上帝，感皇祖。酌惟絜，涤以清。荐心款，达神明。青阳奏，发朱明。歌西皓，唱玄冥。大礼罄，广乐成。神心怿，将远征。饰龙驾，矫凤旌。指阊阖，憩层城。出温谷，迈炎庭。跨西汜，过北溟。忽万亿，耀光精。比电骛，与雷行。嗟皇道，怀万灵。固王业，震天声。"
  },
  {
    "id": "sui#1108",
    "title": "祀五帝于明堂乐歌十一首 肆夏乐",
    "author": "",
    "content": "国际崇祀，严恭有闻。荒华胥暨，乐我大君。冕瑞有列，禽帛载叙。群后师师，威仪容与。执礼辨物，司乐考章。率由靡坠，休有烈光。我惟我祖，自天之命。道被归仁，时屯启圣。运钟千祀，授手万姓。夷凶掩虐，匡颓翼正。载经载营，庶士咸宁。九功以洽，七德兼盈。丹书入告，玄玉来呈。露甘泉白，云郁河清。声教咸往，舟车毕会。仁加有形，化浃无外。严亲惟重，陟配惟大。既佑斯歌，率土攸赖。孝享不匮，精洁临年。涤牢委溢，形色博牷。于以用之，言承歆祀。肃肃威仪，敢不敬止。载饬载省，惟牛惟羊。明神有察，保兹万方。我将宗祀，夤献厥诚。鞠躬如在，侧听无声。荐色斯纯，呈气斯臭。有涤有濯，惟神其佑。五方来格，一人多祉。明德惟馨，于穆不已。象干上构，仪坤下基。集灵崇祖，永言孝思。室陈簋豆，庭罗悬佾。夙夜畏威，保兹贞吉。舞贵其夜，歌重其升。降斯百禄，惟飨惟应。帝精来降，应我明德。礼殚义展，流祉邦国。既受多祉，实资孝敬。祀谒其诚，荷天休命。文物备矣，声明有章。登荐惟肃，礼邈前王。鬯齐云终，折旋告罄。穆穆旒冕，蕴诚毕敬。屯卫按部，銮跸回途。暂留紫殿，将及清都。"
  },
  {
    "id": "sui#1109",
    "title": "享庙乐辞十八首 肆夏乐",
    "author": "",
    "content": "霜凄雨畅，烝哉帝心。有敬其祀，肃事惟歆。昭昭车服，济济衣簪。鞠躬贡酎，磬折奉琛。差以五列，和以八音。式祗王度，如玉如金。日卜惟吉，辰择其良。奕奕清庙，黼黻周张。大吕为角，应钟为羽。路鼗阴竹，德歌昭舞。祀事孔明，百神允穆。神心乃顾，保兹介福。大祀云事，献奠有仪。既歌既展，赞顾迎牺。执从伊竦，刍饰惟栗。俟用于庭，将升于室。且握且骍，以致其诚。惠我贻颂，降祉千龄。缅彼遐慨，悠然永思。留连七享，缠绵四时。神升魄沈，靡闻靡见。阴阳载俟，臭声兼荐。祖考其鉴，言萃王休。降神敷锡，百福是由。齐居严严，夙驾层闱。车辂垂彩，旒衮腾辉。耸诚载仰，翘心有慕。洞洞自形，斤斤表步。閟宫有邃，神道依稀。孝心缅邈，爰属爰依。太室窅窅，神居宿设。郁鬯惟芬，圭璋惟洁。彝斝应时，龙蒲代用。藉茅无咎，福禄攸降。端感会事，俨思修礼。齐齐勿勿，俄俄济济。我祠我祖，永惟厥先。炎农肇圣，灵祉蝉联。霸图中造，帝业方宣。道昌基构，抚运承天。奄家六合，爰光八埏。尊神致礼，孝思惟缠。寒来暑反，惕荐在年。匪敬伊慕，备物不愆。设虡设业，鼗鼓填填。辟公在位，有容伊虔。登歌启佾，下管应悬。厥容无爽，幽明肃然。诚匝厚地，和达穹玄。既调风雨，载协山川。周庭有列，汤孙永延。教声惟被，迈后光前。克明克俊，祖武惟昌。业弘营土，声被海方。有流厥德，终耀其光。明神幽赞，景祚攸长。显允盛德，隆我前构。瑶源弥泻，琼根愈秀。诞惟有族，丕绪克茂。大业崇新，洪基增旧。祖德丕显，明哲知几。豹变东国，鹊起西归。礼申官次，命改朝衣。敬思孝享，多福无违。兆灵有业，潜德无声。韬光戢耀，贯幽洞冥。道弘舒卷，施博藏行。缅追岁事，夜遽不宁。皇皇祖德，穆穆其风。语嘿自己，明睿在躬。荷天之锡，圣表克隆。高山作矣，实祚其崇。离光旦旦，载焕载融。感荐惟永，神保无穷。天造草昧，时难纠纷。孰拯斯溺，靡救其焚。大人利见，纬武经文。顾指维极，吐吸风云。开天辟地，峻岳夷海。冥工掩迹，上德不宰。神心有应，龙化无待。义征九服，仁兵告凯。上平下成，靡或不宁。匪王伊帝，偶极崇灵。享亲则孝，洁祀惟诚。礼备乐序，肃赞神明。圣武丕基，睿文显统。眇哉神启，郁矣天纵。道则人弘，德云迈种。昭冥咸叙，崇深毕综。自中徂外，经朝庇野。政反沦风，威还缺雅。帝作穆穆，格于上下。维享维宗，来鉴来假。玄历已谢，苍灵告期。图玺有属，揖让惟时。龙升兽变，弘我帝基。对扬穹昊，寔启雍熙。钦若皇猷，永怀王度。欣赏斯穆，威刑允措。轨物俱宣，宪章咸布。俗无邪指，下归正路。茫茫九域，振以干纲。混通华裔，配括天壤。作礼视德，列乐传响。荐祀惟虔，衣冠载仰。孝心翼翼，率礼兢兢。时洗时荐，或降或升。在堂在户，载湛载凝。多品斯奠，备物修膺。兰芬敬挹，玉俎恭承。受祭之佑，如彼冈陵。礼行斯毕，乐奏以终。受嘏先退，载畅其衷。銮轩循辙，麾旌复路。光景徘徊，弦歌顾慕。灵之相矣，有锡无疆。国图日竞，家历天长。"
  },
  {
    "id": "sui#1110",
    "title": "食举乐十曲 其七",
    "author": "",
    "content": "两仪分，牧以君。陶有象，化无垠。大齐德，邈谁群。超凤火，冠龙云。露以洁，风以薰。荣光至，气氤氲。神化远，人灵协。寒暑调，风雨燮。披泥检，受图谍。图谍启，期运昌。分四序，缀三光。延宝作，眇无疆。惟皇道，升平日。河水清，海不溢。云干吕，风入律。驱黔首，入仁寿。与天高，并地厚。形以厝，颂声扬。皇情邈，眷汾襄。岱山高，配林壮。亭亭耸，云云望。旆葳蕤，驾骙骙。刊金阙，奠玉龟。"
  },
  {
    "id": "sui#1111",
    "title": "食举乐十曲",
    "author": "",
    "content": "三端正启。万方观礼。具物充庭。二仪合体。百华照晓。千门洞晨。或华或裔。奉贽惟新。悠悠亘六合。圆首莫不臣。仰施如雨。晞和犹春。风化表笙镛。歌讴被琴瑟。谁言文轨异。今朝混为一。彤庭烂景。丹陛流光。怀黄绾白。鹓鹭成行。文赞百揆。武镇四方。折冲鼓雷电。替辇协阴阳。大矣哉。道迈上皇。陋五帝。狭三皇。穷礼物。该乐章。序冠带。垂衣裳。天壤和。家国穆。悠悠万类。咸孕育。契冥化。侔大造。灵效珍。神归宝。兴云气。飞龙苍。麟一角。凤五光。朱雀降。黄玉表。九尾驯。三足扰。化之定。至矣哉。瑞感德。四方来。囹圄空。水火菽粟。求贤振滞。弃珠玉。衣不靡。宫以卑。当阳端嘿。垂拱无为。云云万有。其乐不訾。嗟此举时。逢至道。肖形咸自持。赋命无伤夭。行气进皇舆。游龙服帝皂。圣主宁区宇。乾坤永相保。牧野征。鸣条战。大齐家万国。拱揖应终禅。奥主廓清都。大君临赤县。高居深视。当扆正殿。旦暮之期。今一见。"
  },
  {
    "id": "sui#1112",
    "title": "步虚辞十首",
    "author": "",
    "content": "稽首礼太上，烧香归虚无。流明随我回，法轮亦三周。玄愿四大兴，灵庆及王侯。七祖生天堂，煌煌曜景敷。啸歌观大漠，天乐适我娱。斋馨无上德，下仙不与俦。妙想明玄觉，诜诜乘虚游。旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香华，翛然灵风起。宿愿定命根，故致高标拟。欢乐太上前，万劫犹未始。嵯峨玄都上，十方宗皇一。苕苕天宝台，光明焰流日。炜烨玉林华，茜粲曜珠实。常念餐元精，炼液固形质。金光散紫微，窈窕大乘逸。俯仰存太上，华景秀丹田。左顾提郁仪，右盼携结璘。六度冠梵行，道德随日新。宿命积福应，闻经若玉亲。天挺超世才，乐诵希微篇。冲虚太和气，吐纳流霞津。胎息静百关，寥寥究三便。泥丸洞明景，遂成金华仙。魔王教授事，故能朝诸天。皆从斋戒起，累功结宿缘。飞行凌太虚，提携高上人。控辔适十方，旋憩玄景阿。仰观劫刃台，俯盻紫云罗。逍遥太上京，相与坐莲华。积学为真人，恬然荣卫和。永享无期寿，万椿奚足多。大道师玄寂，升仙友无英。公子度灵符，太一奉洞章。舍利曜金姿，龙驾欻来迎。天尊盻云舆，飘飘乘虚翔。香花若飞雪，纷蔼茂玄梁。头脑礼金阙，携手邀玉京。骞树圆景园。焕烂七宝林。夭兽三百名。师子巨万寻。飞龙踯躅吟。神凤应节鸣。灵风扇奇华。清香散人衿，自无高仙才。焉能耽此心。严我九龙驾，乘虚以逍遥。八天如指掌，六合何足辽。众仙诵洞玄，太上唱清谣。香花随风散，玉音成紫霄。五苦一时迸，八难顺经寥。妙哉灵宝圃，兴此大法桥。天真帝一宫，蔼蔼冠耀灵。流焕法轮网，旋空入无形。虚皇拊云璈，众真诵洞经。高仙凛手赞，弥劫保利贞。至真无所待，时或辔飞龙。长斋会玄都，鸣玉叩琼钟。十华诸仙集，紫烟结成宫。宝盖罗太上，真人把芙蓉。散花陈我愿，握节征魔王。法鼓会群仙，灵唱弥不同。无可无不可，思与希微通。"
  },
  {
    "id": "sui#1113",
    "title": "三徒五苦辞",
    "author": "",
    "content": "三才及万物，倚伏各有龄。终始待劫数，福尽天地倾。往反于五道，苦哉更死生。辗转三徒中，去来与祸并。大贤慎兹诫，忍性念割情。愚夫不信法，罪痛常自婴。吾念世无己，今故重告明。若欲度斯患，归命太上经。罪福不由他，谅自发尔声。大贤故闭口，欲绝诸恶缘。灭念归兼至，倚伏待长泯。弘道以安世，终当见正真。淫嫉为祸首，灭身之至患。含养如此害，岂是道所安。知恶而不革，恐必致夭残。怀毒日斋直，令我发长叹。宿命有信然，弱丧谓之无。皆欲眼前见，过目即言悠。大贤明道教，惨戚悯顽夫。依依念子苦，勤勤令我忧。人命以消尽，亦犹膏中火。四大暂相寓，五物权时假。盛年当勤学，趣求存告我。福尽身神散，冥冥地狱下。上圣畏是故，寻道度斯福。学仙行为急，奉戒制情心。虚夷正气居，仙圣处相寻。若不信法言，胡为栖山林。大贤乐经戒，受之为身宝。就学常苦晚，治身恨不早。比当披幽迹，倏欻年已老。执卷吸尔极，将更死痛恼。吾故及弱龄，弃世以学道。"
  },
  {
    "id": "sui#1114",
    "title": "双行缠",
    "author": "",
    "content": "朱丝系腕绳，真如白雪凝。非但我言好，众情共所称。新罗绣行缠，足趺如春妍。他人不言好，独我知可怜。"
  },
  {
    "id": "sui#1115",
    "title": "黄督",
    "author": "",
    "content": "乔客他乡人，三春不得归。愿看杨柳树，已复藏班鵻。笼车度蹋衍，故人求寄载。催牛闭后户，无预故人事。"
  },
  {
    "id": "sui#1116",
    "title": "拔蒲",
    "author": "",
    "content": "青蒲衔紫茸，长叶复从风。与君同舟去，拔蒲五湖中。朝发桂兰渚，昼息桑榆下。与君同拔蒲，竟日不成把。"
  },
  {
    "id": "sui#1117",
    "title": "作蚕丝",
    "author": "",
    "content": "柔桑感阳风，阿娜婴兰妇。垂条付绿叶，委体看女手。春蚕不应老，昼夜常怀丝。何惜微躯尽，缠绵自有时。绩蚕初成茧，相思条女密。投身汤水中，贵得共成匹。素丝非常质，屈折成绮罗。敢辞机杼劳，但恐花色多。"
  },
  {
    "id": "sui#1118",
    "title": "宋宗庙登歌八首 北平府君歌",
    "author": "",
    "content": "绵绵遐绪，明昭载融。汉德未远，尧有遗风。于穆皇祖，永世克隆。本支惟庆，贻厥靡穷。乃立清庙，清庙肃肃。乃备礼容，礼容穆穆。显允皇祖，昭是嗣服。锡兹繁祉，聿怀多福。四县既序，箫管既举。堂献六瑚，庭万八羽。先王有典，克禋皇祖。不显洪烈，永介休祜。钟鼓喤喤，威仪将将。温恭礼乐，致享曾皇。迈德垂仁，系轨重光。天命纯嘏，惠我无疆。铄矣皇祖，帝度其心。永言配命，播兹徽音。思我茂猷，如玉如金。骏奔在陛，是鉴是歆。烝哉孝皇，齐圣广渊。发祥诞庆，景祚自天。德敷金石，道被管弦。有命既集，徽风永宣。惟天有命，眷求上哲。赫矣圣武，抚运桓扰。功并敷土，道均汝坟。止戈曰武，经纬称文。鸟龙失纪，云火代名。受终改物，作我宋京。至道惟王，大业有劭。降德兆民，升歌清庙。奕奕寝庙，奉璋在庭。笙龠既列，牺象既盈。黍稷匪芳，明祀惟馨。乐具礼充，洁羞荐诚。神之格思，介以休祯。济济群辟，永观厥成。"
  },
  {
    "id": "sui#1119",
    "title": "齐前后舞歌二首 前舞阶步歌",
    "author": "",
    "content": "天挺圣哲，三方维纲。川岳伊宁，七曜重光。茂育万物，众庶咸康。道用潜通，仁施遐扬。德厚坤极，功高昊苍。舞象盛容，德以歌章。八音既节，龙跃凤翔。皇基永树，二仪等长。皇皇我后，绍业盛明。涤拂除秽，宇宙载清。允执中和，以莅苍生。玄化远被，兆世轨形。何以崇德，乃作九成。妍步恂恂，雅曲芬馨。八风清鼓，应以祥祯。泽浩天下，功齐百灵。"
  },
  {
    "id": "sui#1120",
    "title": "地驱乐歌",
    "author": "",
    "content": "青青黄黄，雀石颓唐。槌杀野牛，押杀野羊。驱羊入谷，自羊在前。老女不嫁，蹋地唤天。侧侧力力，念君无极。枕郎左臂，随郎转侧。摩将郎须，看郎颜色。郎不念女，不可与力。"
  },
  {
    "id": "sui#1121",
    "title": "陇头流水歌",
    "author": "",
    "content": "陇头流水，流离西下。念吾一身，飘然旷野。西上陇阪，羊肠九回。山高谷深，不觉脚酸。手攀弱枝。足逾弱泥。"
  },
  {
    "id": "sui#1122",
    "title": "陇头歌辞",
    "author": "",
    "content": "陇头流水，流离山下。念吾一身，飘然旷野。朝发欣城，暮宿陇头。寒不能语，舌卷入喉。陇头流水，鸣声幽咽。遥望秦川，心肠断绝。"
  },
  {
    "id": "sui#1123",
    "title": "元会大飨歌十首 肆夏",
    "author": "",
    "content": "昊苍眷命，兴王统天。业高帝始，道貌皇先。礼成化穆，乐合风宣。宾朝荒夏，对扬穹玄。夏正肇旦，周物充庭。具僚在位，俯伏无声。大君穆穆，宸仪动睟。日煦天回，万灵胥萃。天子南面，干覆离明。三千咸列，万国填并。犹从禹会，如次汤庭。奉兹一德，上下和平。我应天历，四海为家。协同内外，混一戎华。鹤盖龙马，风乘云车。夏章夷服，其会如麻。九宾有仪，八音有节。肃肃于位，饮和在列。四序氤氲，三光昭晰。君哉大矣，轩唐比辙。皇运应箓，廓定区寓。受终以文，构业以武。尧昔命舜，舜亦命禹。大人驭历，重规沓矩。钦明在上，昭纳八夤。从灵体极，诞圣穷神。化生群品，陶育烝人。展礼肆乐，协此元春。万方咸暨，三揖以申。垂旒冯玉，五瑞交陈。拜稽有章，升降有节。圣皇负扆，虞唐比烈。大齐统历，道化光明。马图呈宝，龟箓告灵。百蛮非众，八荒非逖。同作尧人，俱包禹迹。天覆地载，成以四时。惟皇是则，比大于兹。群星拱极，众川赴海。万寓骏奔，一朝咸在。齐之以礼，相趋帝庭。应规蹈矩，玉色金声。动之以乐，和风四布。龙申凤舞，鸾歌麟步。"
  },
  {
    "id": "sui#1124",
    "title": "文武舞歌四首 文舞阶步辞",
    "author": "",
    "content": "我后降德，肇峻皇基。摇铃大号，振铎命期。云行雨洽，天临地持。茫茫区宇，万代一时。文来武肃，成定于兹。象容则舞，歌德言诗。锵锵金石，列列匏丝。凤仪龙至，乐我雍熙。皇天有命，归我大齐。受兹华玉，爰锡玄圭。奄家环海，实子蒸黎。图开宝匣，检封芝泥。无思不顺，自东徂西。教南暨朔，罔敢或携。比日之明，如天之大。神化之洽，率土无外。眇眇舟车，华戎毕会。祠我春秋，服我冠带。仪协震象，乐均天籁。蹈武在庭，其容蔼蔼。大齐统历，天鉴孔昭。金人降泛，火凤来巢。眇均虞德，干戚降苗。夙沙攻主，归我轩朝。礼符揖让，乐契咸韶。蹈扬惟序，律度时调。天眷横流，宅心玄圣。祖功宗德，重光袭映。我皇恭己，诞膺灵命。宇外斯烛，域中咸镜。悠悠率土，时惟保定。微微动植，莫违其性。仁丰庶物，施洽群生。海宁洛变，契此休明。雅宣茂烈，颂纪英声。铿锽钟鼓，掩抑箫笙。歌之不足，舞以礼成。铄矣王度，缅迈千龄。"
  },
  {
    "id": "sui#1125",
    "title": "陈太庙舞辞七首 凯容舞",
    "author": "",
    "content": "于赫皇祖，宫墙高嶷。迈彼厥初，成兹峻机。缦乐简简，閟寝翼翼。祼飨若存，惟灵靡测。昭哉上德，浚彼洪源。道光前训，庆流后昆。神猷绵邈，清庙斯存。以享以祀，惟祖惟尊。选辰崇飨，饰礼严敬。靡爱牲牢，兼馨粢盛。明明烈祖，龙光远映。肇我王风，形斯舞咏。道遥积庆，德远昌基。永言祖武，致享从思。九章停列，八舞回墀。灵其降止，百福来绥。肇迹缔基，义标鸿篆。恭惟载德，琼源方阐。享荐三清，筵陈四琏。增我堂构，式敷帝典。皇祖执德，长发其祥。显仁藏用，怀道韬光。宁斯閟寝，合此萧芗。永昭贻厥，还符剪商。烝哉圣祖，抚运升离。道周经纬，功格玄只。方轩迈扈，比舜陵妫。缉熙是咏，钦明在斯。云雷遘屯，图南共举。大定扬越，震威衡楚。四奥宅心，九畴还叙。景星出翼，非云入吕。德畅容辞，庆昭羽缀。于穆清庙，载扬徽烈。嘉玉既陈，丰盛斯洁。是将是享，鸿猷无绝。"
  },
  {
    "id": "sui#1126",
    "title": "共戏乐",
    "author": "",
    "content": "齐世方昌书轨同。万宇献乐列国风。时泰民康人物盛。腰鼓铃柈各相竞。长袖翩翩若鸿惊。纤腰袅袅会人情。观风采乐德化昌。圣皇万寿乐未央。"
  },
  {
    "id": "sui#1127",
    "title": "时人为何子朗语",
    "author": "",
    "content": "东海三何。子朗最多。人中爽爽何子朗。"
  },
  {
    "id": "sui#1128",
    "title": "清河民为宋世良谣",
    "author": "",
    "content": "宁度东吴会稽。不历成公曲堤。曲堤虽险贼何益。但有宋公自屏迹。"
  },
  {
    "id": "sui#1129",
    "title": "乌夜啼",
    "author": "",
    "content": "歌舞诸少年，娉婷无穜迹。菖蒲花可怜，闻名不曾识。长樯铁鹿子，布帆阿那起。诧侬安在间，一去数千里。辞家远行去，侬欢独离居。此日无啼音，裂帛作还书。可怜乌臼鸟，强言知天曙。无故三更啼，欢子冒暗去。乌生如欲飞，飞飞各自去。生离无安心，夜啼至天曙。笼窗窗不开，荡户户不动。欢下葳蕤龠，交侬那得往。远望千里烟，隐当在欢家。欲飞无两翅，当奈独思何。巴陵三江口，芦荻齐如麻。执手与欢别，痛切当奈何。"
  },
  {
    "id": "sui#1130",
    "title": "琅琊王歌辞",
    "author": "",
    "content": "新买五尺刀，悬著中梁柱。一日三摩娑，剧于十五女。琅琊复琅琊，琅琊大道王。阳春二三月，单衫绣裲裆。东山看西水，水流盘石间。公死姥更嫁，孤儿甚可怜。琅琊复琅琊，琅琊大道王。鹿鸣思长章，愁人思故乡。长安十二门，光门最妍雅。渭水从垄来，浮游渭桥下。琅琊复琅琊，女郎大道王。孟阳三四月，移铺逐阴凉。客行依主人，愿得主人强。猛虎依深山，愿得松柏长。懀马高缠鬃，遥知身是龙。谁能骑此马，唯有广平公。"
  },
  {
    "id": "sui#1131",
    "title": "钜鹿公主歌辞",
    "author": "",
    "content": "官家出游雷大鼓。细乘犊车开后户。车前女子年十五。手弹琵琶玉节舞。钜鹿公主殷照女。皇帝陛下万几主。"
  },
  {
    "id": "sui#1132",
    "title": "紫骝马歌辞",
    "author": "",
    "content": "烧火烧野田，野鸭飞上天。童男娶寡妇，壮女笑杀人。高高山头树，风吹叶落去。一去数千里，何当还故处。十五从军征，八十始得归。道逢乡里人，家中有阿谁。遥看是君家，松柏冢累累。兔从狗窦入，雉从梁上飞。中庭生旅谷，井上生旅葵。舂谷持作饭，采葵持作羹。羹饭一时熟，不知饴阿谁。出门东向望，泪落沾我衣。"
  },
  {
    "id": "sui#1133",
    "title": "折杨柳歌辞",
    "author": "",
    "content": "上马不捉鞭，反折杨柳枝。蹀座吹长笛，愁杀行客儿。腹中愁不乐，愿作郎马鞭。出入擐郎臂，蹀座郎膝边。放马两泉泽，忘不著连羁。担鞍逐马走，何见得马骑。遥看孟津河，杨柳郁婆娑。我是虏家儿，不解汉儿歌。健儿须快马，快马须健儿。䟤跋黄尘下，然后别雄雌。"
  },
  {
    "id": "sui#1134",
    "title": "幽州马客吟歌辞",
    "author": "",
    "content": "快马常苦瘦，剿儿常苦贫。黄禾起羸马，有钱始作人。荧荧帐中烛，烛灭不久停。盛时不作乐，春花不重生。南山自言高，只与北山齐。女儿自言好，故入郎君怀。郎著紫裤褶，女著彩夹裙。男女共燕游，黄花生后园。黄花郁金色，绿蛇衔珠丹。辞谢床上女，还我十指环。"
  },
  {
    "id": "sui#1135",
    "title": "五音曲 角引",
    "author": "",
    "content": "萌生触发。岁在春。咸池始奏。德尚仁。惉懘以息。和且均。执衡司事。宅离方。滔滔夏日。火德昌。八音备举。乐无疆。八音资始。君五声。兴此和乐。感百精。优游律吕。被咸英。司秋纪兑。奏西音。激扬钟石。和瑟琴。风流福被。乐愔愔。玄英纪运。冬冰折。物为音本。和且悦。穷高测深。长无绝。"
  },
  {
    "id": "sui#1136",
    "title": "十索四首",
    "author": "丁六娘",
    "content": "裙裁孔雀罗，红绿相参对。映以蛟龙锦，分明奇可爱。粗细君自知，从郎索衣带。为性爱风光，偏憎良夜促。曼眼腕中娇，相看无厌足。欢情不耐眠，从郎索花烛。君言花胜人，人今去花近。寄语落花风，莫吹花落尽。欲作胜花妆，从郎索红粉。二八好容颜，非意得相关。逢桑欲采折，寻枝倒懒攀。欲呈纤纤手，从郎索指环。"
  },
  {
    "id": "sui#1137",
    "title": "十索二首",
    "author": "丁六娘",
    "content": "含娇不自转，送眼劳相望。无那关情伴，共入同心帐。欲防人眼多，从郎索锦障。兰房下翠帷，莲帐舒鸳锦。欢情宜早畅，密意须同寝。欲共作缠绵，从郎索花枕。"
  },
  {
    "id": "sui#1138",
    "title": "临去箸诗三首",
    "author": "马明生",
    "content": "太和何久长，人命将不永。吸如朝露晞，奄忽睡觉醒。生生世所悟，伤生由莫静。我将寻真人，澄神挹容景。盘桓昆陵宫，玄都可驰骋。涓子牵我游，太真来见省。朝朝王母前，夕归钟岳岭。仰采琼瑶葩，俯漱琳琅井。千龄犹一刻，万纪如电顷。天地自有常，人命最险毳。年若惊弦发，时犹轻矢逝。虽有灼灼姿，玉为尘生秽。秋草无秋耀，绿叶岂终岁。惜彼繁茂摧，哀彼寒霜厉。有存理必亡，有兴故有废。真官戏玄津，与物无凝滞。神冲紫霄内，形栖山水际。对虚忘有怀，游目托容裔。风尘将何来，真道故可大。浊尘谅为叹，世乐岂足预。振褐扫尘遐，飘飘独远举。寥寥岩岳际，萧萧纵万虑。灵真与我游，落景乘鸿御。朝乘云轮来，夕驾扶摇去。嗷嘈天地中，嚣声安得附。"
  },
  {
    "id": "sui#1139",
    "title": "圜丘歌八首 昭夏",
    "author": "牛弘等奉诏作",
    "content": "肃祭典，协良辰。具嘉荐，俟皇臻。礼方成，乐已变。感灵心，回天眷。辟华阙，下干宫。乘精气，御祥风。望爟火，通田烛。膺介圭，受瑄玉。神之临，庆阴阴。烟衢洞，宸路深。善既福，德斯辅。流鸿祚，遍区寓。享序洽，祀礼施。神之驾，严将驰。奔精驱，长离耀。牲烟达，絜诚照。腾日驭，鼓电鞭。辞下土，升上玄。瞻寥廓，杳无际。澹群心，留馀惠。"
  },
  {
    "id": "sui#1140",
    "title": "圜丘歌八首 其二 皇夏",
    "author": "牛弘等奉诏作",
    "content": "于穆我后，昭明有融。道济区域，功格玄穹。百神警卫，万国承风。仁深德厚，信洽义丰。明发思政，勤忧在躬。鸿基惟永，福祚长隆。德深礼大，道高飨穆。就阳斯恭，陟配惟肃。血膋升气，冕裘标服。诚感清玄，信陈史祝。祗承灵贶，载膺多福。肇禋崇祀，式奉尊灵。因高尽敬，扫地推诚。六宗随兆，五纬陪营。云和发韵，孤竹扬声。我粢既絜，我酌惟明。元神是鉴，百禄来成。皇矣上帝，受命自天。睿图作极，文教遐宣。四方监观，万国陶甄。有苗斯格，无得称焉。天地之经，和乐具举。休征咸萃，要荒式序。正位履端，秋霜春雨。礼以恭事，荐以飨时。载清玄酒，备絜芗萁。回旒分爵，思媚轩墀。惠均撤俎，祥降受厘。十伦以具，百福斯滋。克昌厥德，永祚鸿基。御历膺期，乘干表则。成功戡乱，顺时经国。兵畅五材，武弘七德。憬彼遐裔，化行充塞。三道备举，二仪交泰。情发自中，义均莫大。祀敬恭肃，钟鼓繁会。万国斯欢，兆民斯赖。享兹介福，康哉元首。惠我无疆，天长地久。"
  },
  {
    "id": "sui#1141",
    "title": "朝日夕月歌二首 朝日諴夏",
    "author": "牛弘等奉诏作",
    "content": "扶木上朝暾，嵫山沈暮景。寒来游晷促，暑至驰辉永。时和合璧耀，俗泰重轮明。执圭尽昭事，服冕罄虔诚。澄辉烛地域，流耀镜天仪。历草随弦长，珠胎逐望亏。成形表蟾兔，窃药资王母。西郊礼既成，幽坛福惟厚。"
  },
  {
    "id": "sui#1142",
    "title": "方丘歌四首 昭夏",
    "author": "牛弘等奉诏作",
    "content": "柔功畅，阴德昭。陈瘗典，盛玄郊。篚幂清，膋鬯馥。皇情虔，具寮肃。笙颂合，鼓鼗会。出桂旌，屯孔盖。敬如在，肃有承。神胥乐，庆福膺。奠既彻，献已周。竦灵驾，逝远游。洞四极，吊九县。庆方流，祉恒遍。埋玉气，掩牲芬。晰神理，显国文。"
  },
  {
    "id": "sui#1143",
    "title": "方丘歌四首 其二 登歌",
    "author": "牛弘等奉诏作",
    "content": "道惟生育，器乃包藏。报功称范，殷荐有常。六瑚已馈，五齐流香。贵诚尚质，敬洽义章。神祚惟永，帝业增昌。厚载垂德，昆丘主神。阴坛吉礼，北至良辰。鉴水呈絜，牲栗表纯。樽壶夕启，币玉朝陈。群望咸秩，精灵毕臻。祚流于国，祉被于人。"
  },
  {
    "id": "sui#1144",
    "title": "太庙乐歌九首 迎神歌",
    "author": "牛弘等奉诏作",
    "content": "务本兴教，尊神体国。霜露感心，享祀陈则。官联式序，奔走在庭。几筵结慕，裸献惟诚。嘉乐载合，神其降止。永言保之，锡以繁祉。孝熙严祖，师象敬宗。惟皇肃肃，有来雍雍。雕梁霞复，绣橑云重。观德自感，奉璋伊恭。彝斝尽饰，羽缀有容。升歌发藻，景福来从。祭本用初，祀由功举。骏奔咸会，供神有序。明酌盈樽，丰牺实俎。幽金既荐，缋错维旅。享由明德，香非稷黍。载流嘉庆，克固鸿绪。缔基发祥，肇源兴庆。乃仁乃哲，克明克令。庸宣国图，善流人咏。开我皇业，七百同盛。皇条俊茂，帝系灵长。丰功叠轨，厚利重光。福由善积，代以德彰。严恭尽礼，永锡无疆。盛才必达，丕基增旧。涉渭同符，迁邠等构。弘风迈德，义高道富。神鉴孔昭，王猷克懋。深仁冥著，至道潜敷。皇矣太祖，耀名天衢。剪商隆祚，奄宅隋区。有命既集，诞开灵符。神道正直，祀事有融。肃雍备礼，庄敬在躬。羞燔已具，奠酹将终。降祥惟永，受福无穷。"
  },
  {
    "id": "sui#1145",
    "title": "五郊歌五首 青帝歌角音",
    "author": "牛弘等奉诏作",
    "content": "震宫初动，木德惟仁。龙精戒旦，鸟历司春。阳光煦物，温风先导。岩处载惊，膏田已冒。牺牲丰絜，金石和声。怀柔备礼，明德惟馨。长嬴开序，炎上为德。执礼司萌，持衡御国。重离得位，芒种在时。含樱荐实，木槿垂蕤。庆赏既行，高明可处。顺时立祭，事昭福举。爰稼作土，顺位称坤。孕金成德，履艮为尊。黄本内色，宫实声始。万物资生，四时咸纪。灵坛泛扫，盛乐高张。威仪孔备，福履无疆。西成肇节，盛德在秋。三农稍已，九谷行收。金气肃杀，商威飂戾。严风鼓茎，繁霜陨蒂。厉兵诘暴，敕法慎刑。明神降嘏，国步惟宁。玄英启候，冥陵初起。虹藏于天，雉化于水。严关重闭，星回日穷。黄钟动律，广莫生风。玄樽示本，天产惟质。恩覃外区，福流京室。"
  },
  {
    "id": "sui#1146",
    "title": "社稷歌四首 春祈社諴夏",
    "author": "牛弘等奉诏作",
    "content": "厚地开灵，方坛崇祀。达以风露，树之松梓。勾萌既申，芟柞伊始。恭祈粢盛，载膺休祉。粒食兴教，播厥有先。尊神致絜，报本惟虔。瞻榆束耒，望杏开田。方凭戬福，伫咏丰年。北墉申礼，单出表诚。丰牺入荐，华乐在庭。原隰既平，泉流又清。如云已望，高廪斯盈。民天务急，农亦勤止。或萒或藨，惟亹惟芑。凉风戒时，岁云秋矣。物成则报，功施必祀。"
  },
  {
    "id": "sui#1147",
    "title": "元会大飨歌十一首 皇夏",
    "author": "牛弘等奉诏作",
    "content": "深哉皇度，粹矣天仪。司陛整跸，式道先驰。八屯雾拥，七萃云披。退扬进揖，步矩行规。句陈乍转，华盖徐移。羽旗照耀，圭组陆离。居高念下，处安思危。照临有度，纪律无亏。惟熙帝载，式固王猷。体干建本，是曰孟侯。驰道美汉，寝门称周。德心既广，道业惟优。傅保斯导，贤才与游。瑜玉发响，画轮停辀。皇基方峻，七畅恒休。"
  },
  {
    "id": "sui#1148",
    "title": "元会大飨歌十一首 其三 食举歌",
    "author": "牛弘等奉诏作",
    "content": "燔黍设教。礼之始。五味相资。火为纪。平心和德。在甘旨。牢羞既陈。钟石俟。以斯而御。扬盛轨。养身心敬。礼食昭。时和岁阜。庶物饶。盐梅既济。鼎铉调。特以肤腊。加臐膮。威仪济济。懋皇朝。饔人进羞。乐侑作。川潜之脍。云飞臛。甘酸有宜。芬勺药。金敦玉豆。盛交错。御鼓既声。安以乐。玉食惟后。膳必珍。芳菰既絜。重秬新。是能安体。又调神。荆包必至。海贡陈。用之有节。德无垠。嘉羞入馈。犹化谧。沃土名滋。帝台实。阳华之菜。雕陵栗。鼎俎芬芳。豆笾溢。通幽致远。车书一。道高物备。食多方。山肤既善。水豢良。桓蒲在位。簨业张。加笾折俎。烂成行。恩风下济。道化光。礼以安国。仁为政。具物必陈。饔牢盛。罝罘斤斧。顺时令。怀生熙熙。皆得性。于兹宴喜。流嘉庆。皇道四达。礼乐成。临朝日举。表时平。甘芳既饫。醑以清。扬休玉卮。正性情。隆我帝载。永明明。俗已乂。时又良。朝玉帛。会衣裳。基同北辰久。寿共南山长。黎元鼓。腹乐未央。"
  },
  {
    "id": "sui#1149",
    "title": "凯乐歌辞三首 述帝德",
    "author": "牛弘等奉诏作",
    "content": "于穆我后，睿哲钦明。膺天之命，载育群生。开元创历，迈德垂声。朝宗万寓，祗事百灵。焕乎皇道，昭哉帝则。惠政滂流，仁风四塞。淮海未宾，江湖背德。运筹必胜，濯征斯克。八荒雾卷，四表云褰。雄图盛略，迈后光前。寰区已泰，福祚方延。长歌凯乐，天子万年。帝德远覃，天维宏布。功高云天，声隆韶濩。惟彼海隅，未从王度。皇赫斯怒，元戎启路。桓桓猛将，赳赳英谟。攻如燎发，战似摧枯。救兹涂炭，克彼妖逋。尘清两越，气静三吴。鲸鲵已夷，封疆载辟。班马萧萧，归旌奕奕。云台表效，司勋纪绩。业并山河，道固金石。阪泉轩德，丹浦尧勋。始实以武，终乃以文。嘉乐圣主，大哉为君。出师命将，廓定重氛。书轨既并，干戈是戢。弘风设教，政成人立。礼乐聿兴，衣裳载缉。风云自美，嘉祥爰集。皇皇圣政，穆穆神猷。牢笼虞夏，度越姬刘。日月比耀，天地同休。永清四海，长帝九州。"
  },
  {
    "id": "sui#1150",
    "title": "文武舞歌二首 文舞歌",
    "author": "牛弘等奉诏作",
    "content": "天眷有属，后德惟明。君临万宇，昭事百灵。濯以江汉，树之风声。罄地毕归，穷天皆至。六戎仰朔，八蛮请吏。烟云献彩，龟龙表异。缉和礼乐，燮理阴阳。功由舞见，德以歌彰。两仪同大，日月齐光。惟皇御宇，惟帝乘干。五材并用，七德兼宣。平暴夷险，拯溺救燔。九域载安，兆庶斯赖。续地之厚，补天之大。声隆有截，化覃无外。鼓钟既奋，干戚攸陈。功高德重，政谧化淳。鸿休永播，久而弥新。"
  },
  {
    "id": "sui#1151",
    "title": "枣下何纂纂二首",
    "author": "王胄",
    "content": "柳黄知节变，草绿识春归。复道含云影，重檐照日辉。御柳长条翠，宫槐细叶开。还得闻春曲，便逐鸟声来。"
  },
  {
    "id": "sui#1152",
    "title": "敦煌乐二首",
    "author": "王胄",
    "content": "长途望无已，高山断还续。意欲此念时，气绝不成曲。极目眺修涂，平原忽超远。心期在何处，望望崦嵫晚。"
  },
  {
    "id": "sui#1153",
    "title": "纪辽东二首",
    "author": "王胄",
    "content": "辽东浿水事龚行。俯拾信神兵。欲知振旅旋归乐。为听凯歌声。十乘元戎才渡辽。扶濊已冰消。讵似百万临江水。按辔空回镳。天威电迈举朝鲜。信次即信旋。还笑魏家司马懿。迢迢用一年。鸣銮诏跸发淆潼。合爵有畴庸。何必丰沛多相识。比屋降尧封。"
  },
  {
    "id": "sui#1154",
    "title": "七夕诗二首",
    "author": "王翙",
    "content": "天河横欲晓，凤驾俨应飞。落月移妆镜，浮云动别衣。欢逐今宵尽，愁随还路归。犹将宿昔泪，更上去年机。终年恒弄杼，今夕始停梭。却镜看斜月，移车渡浅河。长裙动星佩，轻帐掩云罗。旧愁虽暂止，新愁还复多。"
  },
  {
    "id": "sui#1155",
    "title": "步虚词二首",
    "author": "杨广",
    "content": "洞府凝玄液，灵山体自然。俯临沧海岛，回出大罗天。八行分宝树，十丈散芳莲。悬居烛日月，天步役风烟。蹑记书金简，乘空诵玉篇。冠法二仪立，佩带五星连。琼轩觯甘露，瑜井挹膏泉。南巢息云马，东海戏桑田。回旗游八极，飞轮入九玄。高蹈虚无外，天地乃齐年。总辔行无极，相推凌太虚。翠霞承凤辇，碧雾翼龙舆。轻举金台上，高会玉林墟。朝游度圆海，夕宴下方诸。"
  },
  {
    "id": "sui#1156",
    "title": "春江花月夜二首",
    "author": "杨广",
    "content": "暮江平不动，春花满正开。流波将月去，潮水带星来。夜露含花气，春潭瀁月晖。汉水逢游女，湘川值两妃。"
  },
  {
    "id": "sui#1157",
    "title": "锦石捣流黄二首",
    "author": "杨广",
    "content": "汉使出燕然，愁闺夜不眠。易制残灯下，鸣砧秋月前。今夜长城下，云昏月应暗。谁见倡楼前，心悲不成惨。"
  },
  {
    "id": "sui#1158",
    "title": "喜春游歌二首",
    "author": "杨广",
    "content": "禁苑百花新，佳期游上春。轻身赵皇后，歌曲李夫人。步缓知无力，脸曼动馀娇。锦袖淮南舞，宝袜楚宫腰。"
  },
  {
    "id": "sui#1159",
    "title": "四时白纻歌二首 东宫春",
    "author": "杨广",
    "content": "洛阳城边朝日晖，天渊池前春燕归。含露桃花开未飞，临风杨柳自依依。小苑花红洛水绿，清歌宛转繁弦促。长袖逶迤动珠玉，千年万岁阳春曲。黄梅雨细麦秋轻，枫叶萧萧江水平。飞楼绮观轩若惊，花簟罗帏当夜清。菱潭落日双凫舫，绿水红妆两摇渌。还似扶桑碧海上，谁肯空歌采莲唱。"
  },
  {
    "id": "sui#1160",
    "title": "纪辽东二首",
    "author": "杨广",
    "content": "辽东海北剪长鲸。风云万里清。方当销锋散马牛。旋师宴镐京。前歌后舞振军威。饮至解戎衣。判不徒行万里去。空道五原归。秉旄伏节定辽东。俘馘变夷风。清歌凯捷九都水。归宴雒阳宫。策功行赏不淹留。全军藉智谋。讵似南宫复道上。先封雍齿侯。"
  },
  {
    "id": "sui#1161",
    "title": "出塞二首",
    "author": "杨素",
    "content": "漠南胡未空，汉将复临戎。飞狐出塞北，碣石指辽东。冠军临瀚海，长平翼大风。云横虎落阵，气抱龙城虹。横行万里外，胡运百年穷。兵寝星芒落，战解月轮空。严刁息夜斗，辛角罢鸣弓。北风嘶朔马，胡霜切塞鸿。休明大道暨，幽荒日用同。方就长安邸，来谒建章宫。汉虏未和亲，忧国不忧身。握手河梁上，穷涯北海滨。据鞍独怀古，慷慨感良臣。历览多旧迹，风日惨愁人。荒塞空千里，孤城绝四邻。树寒偏易古，草衰恒不春。交河明月夜，阴山苦雾辰。雁飞南入汉，水流西咽秦。风霜久行役，河朔备艰辛。薄暮边声起，空飞胡骑尘。"
  },
  {
    "id": "sui#1162",
    "title": "山斋独坐赠薛内史诗二首",
    "author": "杨素",
    "content": "居山四望阻，风云竟朝夕。深溪横古树，空岩卧幽石。日出远岫明，鸟散空林寂。兰庭动幽气，竹室生虚白。落花入户飞，细草当阶积。桂酒徒盈樽，故人不在席。日暮山之幽，临风望羽客。岩壑澄清景，景清岩壑深。白云飞暮色，绿水激清音。涧户散馀彩，山窗凝宿阴。花草共萦映，树石相陵临。独坐对陈榻，无客有鸣琴。寂寂幽山里，谁知无闷心。"
  },
  {
    "id": "sui#1163",
    "title": "赠薛播州诗",
    "author": "杨素",
    "content": "在昔天地闭，品物属屯蒙。和平替王道，哀怨结人风。麟伤世已季，龙战道将穷。乱海飞群水，贯日引长虹。干戈异革命，揖让非至公。两河定宝鼎，八水域神州。函关绝无路，京洛化为丘。漳滏尔连沼，泾渭余别流。生郊满戎马，涉路起风牛。班荆疑莫遇，赠缟竟无由。五纬连珠聚，千载浊河清。金亡潜虎质，闰尽自蛙声。圣期伊旦暮，天禄启炎精。雾生三日重，星飞五老轻。禋宗答上帝，改物创群生。道昏虽已朗，政故犹未新。刳舟洹水济，结网大川滨。出游迎钓叟，入梦访幽人。植林离各树，开荣岂异春。相逢一时泰，共幸百年身。有帛贲丘园，生刍自幽谷。尘芳金马路，澜清凤池澳。零露既垂光，清风复流穆。倾盖如旧知，弹冠岂新沭。利心金各断，芬言兰共馥。自余历端揆，缉熙恧时彦。及尔陪帷幄，出纳先天眷。高调发清音，缛藻流馀绚。或如彼金玉，岁暮无凋变。余松待尔心，尔筠留我箭。荏苒积岁时，契阔同游处。阊阖既趋朝，承明还宴语。上林陪羽猎，甘泉侍清曙。迎风含暑气，飞雨凄寒序。相顾惜光阴，留情共延伫。滔滔彼江汉，实为南国纪。作牧求明德，若人应斯美。高卧未褰帷，飞声已千里。还望白云天，日暮秋风起。岘山君傥游，泪落应无已。汉阴政已成，岭表人犹蠹。弹冠比方新，还珠总如故。楚人结去思，越俗歌来暮。阳乌尚归飞，别鹤还回顾。君见南枝巢，应思北风路。北风吹故林，秋声不可听。雁飞穷海寒，鹤唳霜皋净。含毫心未传，闻音路犹夐。唯有孤城月，徘徊独临映。吊影余自怜，安知我疲病。养病愿归闲，居荣在知足。栖迟茂陵下，优游沧海曲。古人情可见，今人遵路躅。荒居接野穷，心物俱非俗。桂树芳丛生，山幽竟何欲。所欲栖一枝，禀分丰诸已。园树避鸣蝉，山梁过雌雉。野阴冒丛灌，幽气含兰芷。悲哉暮秋别，春草复萋矣。鸣琴久不闻，属听空流水。秋水鱼游日，春树鸟鸣时。濠梁暮共往，幽谷有相思。千里悲无驾，一见杳难期。山河散琼蕊，庭树下丹滋。物华不相待，迟暮有馀悲。衔悲向南浦，寒色黯沈沈。风起洞庭险，烟生云梦深。独飞时慕侣，寡和乍孤音。木落悲时暮，时暮感离心。离心多苦调，讵假雍门琴。"
  },
  {
    "id": "sui#1164",
    "title": "自感诗三首",
    "author": "侯夫人",
    "content": "庭绝玉辇迹，芳草渐成窠。隐隐闻箫鼓，君恩何处多。欲泣不成泪，悲来翻强歌。庭花方烂熳，无计奈春何。春阴正无际，独步意如何。不及间花草，翻承雨露多。"
  },
  {
    "id": "sui#1165",
    "title": "春日看梅诗二首",
    "author": "侯夫人",
    "content": "砌雪无消日。卷帘时自颦。庭梅对我有怜意。先露枝头一点春。香清寒艳好。谁惜是天真。玉梅谢后阳和至。散与群芳自在春。"
  },
  {
    "id": "sui#1166",
    "title": "诗二首",
    "author": "扈谦",
    "content": "风从牖中入，酒在杯中摇。手握四十九，灵光在上照。巍峨丛蓍下，独向冥理笑。进不登龙门，退不求名位。无以消白日，常作巍峨醉。"
  },
  {
    "id": "sui#1167",
    "title": "空中歌三首",
    "author": "葛玄",
    "content": "真人昔遗教，悯念孤痴子。嬖邪不信道，祸乱由斯起。身随朝露晞，悔恨何有己。罪大不可掩，流毒将谁理。冥冥未出期，劫尽方当止。转轮贫贱家，仍复为役使。四体或不完，蹩躠行乞市。不知积罪报，怨天神不恃。大道常无为，弘之由善始。吾今获轻举，修行立功尔。三界尽稽首，从容紫宫里。停驾虚元中，人生若流水。临别属素翰，粗标灵妙纪。我今便升天，悯念诸儒英。大道体虚无，寂寂中有精。视之若冥昧，窈窈中昭明。莫言道虚诞，所患不至诚。奚不登名山，诵是洞真经。一讽而一咏，玄音彻太清。太上辉金容，众仙齐应声。十方散香花，燔烟旃檀馨。皇娥奏九韶，鸾凤谐和鸣。龙驾翳空迎，华盖曜查冥。翛闲劫仞台，帝释欻降庭。八王奉丹液，挹漱身腾轻。逍遥有无间，流朗绝形名。神童夹侍侧，自然朝万灵。飘飘八景舆，游衍白玉京。七祖升福堂，先亡悉超生。王侯能笃信，必为天下贞。大人体至德，一切蒙其成。散诞游山水，吐纳灵和津。炼气同希夷，静咏道德篇。至心宗玄一，冥感今乃宣。飞驾御九龙，飘飘乘紫烟。华景曜空衢，红云拥帝前。暂迂蓬莱宫，倏忽已宾天。伟伟众真会，渺渺凌重玄。体固无终劫，金颜随日鲜。欢乐太上境，悲念一切人。谁能离死坏，结是冥中缘。悠悠成至道，无有入无问。微妙良难测，智者谓我贤。若能弘众妙，轻举升神仙。"
  },
  {
    "id": "sui#1168",
    "title": "临终诗二首 哀速终",
    "author": "释灵裕",
    "content": "今日坐高堂，明朝卧长棘。一生聊已竟，来报将何息。命断辞人路，骸送鬼门前。从今一别后，更会几何年。"
  },
  {
    "id": "sui#1169",
    "title": "出塞二首和杨素",
    "author": "薛道衡",
    "content": "高秋白露团，上将出长安。尘沙塞下暗，风月陇头寒。转蓬随马足，飞霜落剑端。凝云迷代郡，流水冻桑干。烽微桔槔远，桥峻辘轳难。从军多恶少，召募尽材官。伏堤时卧鼓，疑兵乍解鞍。柳城擒冒顿，长坂纳呼韩。受降今更筑，燕然已重刊。还嗤傅介子，辛苦刺楼兰。边庭烽火惊，插羽夜征兵。少昊腾金气，文昌动将星。长驱鞮汗北，直指夫人城。绝漠三秋暮，穷阴万里生。寒夜哀笛曲，霜天断雁声。连旗下鹿塞，叠鼓向龙庭。妖云坠虏阵，晕月绕胡营。左贤皆顿颡，单于已系缨。绁马登玄阙，钩鲲临北溟。当知霍骠骑，高第起西京。"
  },
  {
    "id": "sui#1170",
    "title": "豫章行",
    "author": "薛道衡",
    "content": "江南地远接闽瓯，山东英妙屡经游。前瞻叠障千重阻，却带惊湍万里流。枫叶朝飞向京洛，文鱼夜过历吴洲。君行远度茱萸岭，妾住长依明月楼。楼中愁思不开嚬，始复临窗望早春。鸳鸯水上萍初合，鸣鹤园中花并新。空忆常时角枕处，无复前日画眉人。照骨金环谁用许，见胆明镜自生尘。荡子从来好留滞，况复关山远迢递。当学织女嫁牵牛，莫作姮娥叛夫婿。偏讶思君无限极，欲罢欲忘还复忆。愿作王母三青鸟，飞去飞来传消息。丰城双剑昔曾离，经年累月复相随。不畏将军成久别，只恐封侯心更移。"
  }
]